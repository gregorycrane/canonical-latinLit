<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
  schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Dittochaeon</title>       
            <author>Prudentius</author>
	           <editor role="editor">H.J. Thomson</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Bridget Almas</name>
               <name>Lisa Cerrato</name>
               <name>Rashmi Singhal</name>
            </respStmt>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
            <date type="release">2011-04-14</date>
         </publicationStmt>
         
         <sourceDesc>
            <biblStruct>
               <monogr>
                  <author>Prudentius</author>
                  <title>Prudentius, Vol 2</title>
                  <editor>H.J. Thomson</editor>
                  <imprint>
                     <pubPlace>London; Cambridge, Massachusetts</pubPlace>
                     <publisher>Heinemann; Harvard University Press</publisher>
                     <date>1953</date>
                  </imprint>
               </monogr>
            </biblStruct>
         </sourceDesc>
      </fileDesc>

      <encodingDesc>
         <refsDecl n="CTS">
            <cRefPattern n="line"
                         matchPattern="(\w+)"
                         replacementPattern="#xpath(/tei:TEI/tei:text/tei:body/tei:div//tei:l[@n='$1'])">
               <p>This pointer pattern extracts line</p>
            </cRefPattern>
         </refsDecl>
         <refsDecl n="TEI.2">
            <refState unit="card"/>
         </refsDecl>
      </encodingDesc>

      <profileDesc>
         <langUsage>
	           <language ident="lat">Latin</language>
	           <language ident="grc">Greek</language>
         </langUsage>
      </profileDesc>

      <revisionDesc>
         <change who="Thibault Clerice" when="2015-11-18">Bumped URN after CTS and Epidoc conversion</change>
      </revisionDesc>
  </teiHeader>


   <text>
      <body>
         <div xml:lang="lat"
              type="edition"
              n="urn:cts:latinLit:stoa0238.stoa008.perseus-lat2">
            <pb n="p.346"/>
            <head>Tituli Historiarum 1 (dittochaeon)</head>


            <div type="textpart" n="1" subtype="poem">
               <head>De Adam et Eva</head>
               <l n="1">EVA columba fuit tunc candida; nigra deinde</l>
               <l n="2">facta per anguinum malesuada fraude venenum</l>
               <l n="3">tinxit et innocuum maculis sordentibus Adam;</l>
               <l n="4">dat nudis ficulna draco mox tegmina victor.</l>

            </div>

            <div type="textpart" n="2" subtype="poem">
               <head>De Abel et Cain</head>
               <l n="5">Fratrum sacra Deus nutu distante duorum </l>
               <l n="6">aestimat accipiens viva et terrena refutans.</l>
               <l n="7">rusticus invidia pastorem sternit: in Abel</l>
               <l n="8">forma animae exprimitur, caro nostra in munere Cain.</l>
               <pb n="p.348"/>
            </div>

            <div type="textpart" n="3" subtype="poem">
               <head>De Noe et Diluvio</head>
               <l n="9">Nuntia diluvii iam decrescentis ad arcam</l>
               <l n="10">ore columba refert ramum viridantis olivae. </l>
               <l n="11">corvus enim ingluvie per foeda cadavera captus</l>
               <l n="12">haeserat; illa datae revehit nova gaudia pacis.</l>

            </div>

            <div type="textpart" n="4" subtype="poem">
               <head>De Abraham et Hospitio eius</head>
               <l n="13">Hospitium hoc Domini est, ilex ubi frondea Mambrae</l>
               <l n="14">armentale senis protexit culmen; in ista</l>
               <l n="15">risit Sarra casa subolis sibi gaudia sera </l>
               <l n="16">ferri et decrepitum sic credere posse maritum.</l>

            </div>

            <div type="textpart" n="5" subtype="poem">
               <head>Monumentum Sarrae</head>
               <l n="17">Abraham mercatus agrum, cui conderet ossa</l>
               <l n="18">coniugis, in terris quoniam peregrina moratur</l>
               <l n="19">iustitia atque fides: hoc illi milibus emptum</l>
               <l n="20">spelaeum, sanctae requies ubi parta favillae est. </l>

            </div>

            <div type="textpart" n="6" subtype="poem">
               <head>Somnium Pharaonis</head>
               <l n="21">Bis septem spicae, vaccae totidem Pharaoni</l>
               <l n="22">per somnum visae portendunt dispare forma</l>
               <l n="23">uberis atque famis duo per septennia tempus</l>
               <l n="24">instare; hoc solvit patriarcha interprete Christo.</l>
               <pb n="p.350"/>
            </div>

            <div type="textpart" n="7" subtype="poem">
               <head>A fratribus Agnitus Ioseph</head>
               <l n="25">venditus insidiis fratrum puer ipse vicissim </l>
               <l n="26">cratera in farris sacco clam praecipit abdi,</l>
               <l n="27">utque reos furti Ioseph tenet, auctio fallax</l>
               <l n="28">proditur, agnoscunt fratrem veniaque pudescunt.</l>

            </div>

            <div type="textpart" n="8" subtype="poem">
               <head>Ignis in rubo</head>
               <l n="29">Sentibus involitans Deus igneus ore corusco</l>
               <l n="30">conpellat iuvenem, pecoris tunc forte magistrum. </l>
               <l n="31">ille capit iussus virgam; fit vipera virga.</l>
               <l n="32">solvit vincla pedum; properat Pharaonis ad arcem.</l>

            </div>

            <div type="textpart" n="9" subtype="poem">
               <head>Iter per mare</head>
               <l n="33">Tutus agit vir iustus iter vel per mare magnum,</l>
               <l n="34">ecce Dei famulis scissim freta rubra dehiscunt,</l>
               <l n="35">cum peccatores rabidos eadem freta mergant. </l>
               <l n="36">obruitur Pharao, patuit via libera Moysi.</l>

            </div>

            <div type="textpart" n="10" subtype="poem">
               <head>Moyses accepit legem </head>
               <l n="37">Fumat montis apex divinis ignibus, in quo</l>
               <l n="38">scripta decem verbis saxorum pagina Moysi</l>
               <l n="39">traditur; ille suos suscepta lege revisit,</l>
               <l n="40">forma sed his vituli solus deus et deus aurum. </l>
               <pb n="p.352"/>
            </div>

            <div type="textpart" n="11" subtype="poem">
               <head>Manna et coturnices</head>
               <l n="41">Panibus angelicis albent tentoria patrum,</l>
               <l n="42">certa fides facti: tenet urceus aureus exim</l>
               <l n="43">servatum manna; ingratis venit altera nubes</l>
               <l n="44">atque avidos carnis saturat congesta coturnix.</l>

            </div>

            <div type="textpart" n="12" subtype="poem">
               <head>Serpens aereus in Heremo</head>
               <l n="45">Fervebat via sicca heremi serpentibus atris, </l>
               <l n="46">iamque venenati per vulnera livida morsus</l>
               <l n="47">carpebant populum, sed prudens aere politum</l>
               <l n="48">dux cruce suspendit, qui virus temperet, anguem.</l>

            </div>

            <div type="textpart" n="13" subtype="poem">
               <head>Lacus Myrrhae in Heremo</head>
               <l n="49">Aspera gustatu populo sitiente lacuna</l>
               <l n="50">tristificos latices stagnanti felle tenebat. </l>
               <l n="51">Moyses sanctus ait: ‘lignum date, gurgitem in istum</l>
               <l n="52">conicite, in dulcem vertentur amara saporem.’</l>

            </div>

            <div type="textpart" n="14" subtype="poem">
               <head>Aelim Lucus in Heremo</head>
               <l n="53">Devenere viri Moysi duce, sex ubi fontes</l>
               <l n="54">et sex forte alii vitreo de rore rigabant</l>
               <l n="55">septenas decies palmas; qui mysticus Aelim </l>
               <l n="56">lucus apostolicum numerum libris quoque pinxit.</l>

            </div>

            <div type="textpart" n="15" subtype="poem">
               <head>Duodecim lapides in Iordane</head>
               <l n="57">In fontem rcfluo Iordanis gurgite fertur,</l>
               <l n="58">dum calcanda Dei populis vada sicca relinquit;</l>
               <l n="59">testes bis seni lapides, quos flumine in ipso</l>
               <l n="60">constituere patres in formam discipulorum. </l>
               <pb n="p.354"/>
            </div>

            <div type="textpart" n="16" subtype="poem">
               <head>Domus Raab Meretricis</head>
               <l n="61">Procubuit Iericho, sola stant atria Raab.</l>
               <l n="62">hospita sanctorum meretrix (tanta est fidei vis)</l>
               <l n="63">incolumi secura domo spectabile coccum</l>
               <l n="64">ignibus adversis in signum sanguinis offert.</l>

            </div>

            <div type="textpart" n="17" subtype="poem">
               <head>Samson</head>
               <l n="65">Invictum virtute comae leo frangere Samson </l>
               <l n="66">adgreditur; necat ille feram, sed ab ore leonis</l>
               <l n="67">mella fluunt; maxilla asini fontem vomit ultro:</l>
               <l n="68">stultitia exundat lymphis, dulcedine virtus.</l>

            </div>

            <div type="textpart" n="18" subtype="poem">
               <head>Samson</head>
               <l n="69">Ter centum vulpes Samson capit, ignibus armat,</l>
               <l n="70">pone faces caudis circumligat, in sata mittit </l>
               <l n="71">allophylum segetesque cremat: sic callida vulpes</l>
               <l n="72">nunc heresis flammas vitiorum spargit in agros.</l>

            </div>

            <div type="textpart" n="19" subtype="poem">
               <head>David</head>
               <l n="73">David parvus erat, fratrum ultimus, et modo Iesse</l>
               <l n="74">cura gregis, citharam formans ad ovile paternum,</l>
               <l n="75">inde ad delicias regis; mox horrida bella </l>
               <l n="76">conserit et funda sternit stridente Golian.</l>
               <pb n="p.356"/>
            </div>

            <div type="textpart" n="20" subtype="poem">
               <head>Regnum David</head>
               <l n="77">Regia mirifici fulgent insignia David,</l>
               <l n="78">sceptrum, oleum, cornu, diadema et purpura et ara.</l>
               <l n="79">omnia conveniunt Christo, chlamys atque corona,</l>
               <l n="80">virga potestatis, cornu crucis, altar, olivum. </l>

            </div>

            <div type="textpart" n="21" subtype="poem">
               <head>Aedificatio Templi</head>
               <l n="81">Aedificat templum Sapientia per Solomonis</l>
               <l n="82">obsequium; regina austri grave congerit aurum,</l>
               <l n="83">tempus adest quo templum hominis sub pectore Christus</l>
               <l n="84">aedificet, quod Graia colant, quod barbara ditent.</l>

            </div>

            <div type="textpart" n="22" subtype="poem">
               <head>Filii Prophetarum</head>
               <l n="85">Forte prophetarum nati dum ligna reddunt </l>
               <l n="86">fluminis in ripa, cecidit discussa bipennis.</l>
               <l n="87">gurgite submersum est ferrum, sed mox leve lignum</l>
               <l n="88">iniectum stagnis ferrum revocabile fecit.</l>

            </div>

            <div type="textpart" n="23" subtype="poem">
               <head>Hebraei in Captivitatem Ducti</head>
               <l n="89">Gens Hebraeorum peccamine capta frequenti</l>
               <l n="90">fleverat exilium dirae Babylonis ad amnes; </l>
               <l n="91">tum patrios cantare modos praecepta recusat</l>
               <l n="92">organaque in ramis salicis suspendit amarae.</l>

            </div>

            <div type="textpart" n="24" subtype="poem">
               <head>Domus Ezechiae Regis</head>
               <l n="93">Hic bonus Ezechias meruit ter quinque per annos</l>
               <l n="94">praescriptum proferre diem legemque obeundi</l>
               <pb n="p.358"/>
               <l n="95">tendere, quod gradibus quos vespera texerat umbra </l>
               <l n="96">lumine perfusis docuit sol versus in ortum.</l>

            </div>

            <div type="textpart" n="25" subtype="poem">
               <head>Mariae Angelus Gabriel mittitur</head>
               <l n="97">Adventante Deo descendit nuntius alto</l>
               <l n="98">Gabriel Patris ex solio sedemque repente</l>
               <l n="99">intrat virgineam. <q>Sanctus te Spiritus,</q> inquit, </l>
               <l n="100">
                  <q>inplebit, Maria, Christum paries, sacra virgo.</q>
               </l>

            </div>

            <div type="textpart" n="26" subtype="poem">
               <head>Civitas Bethlem</head>
               <l n="101">Sancta Bethlem caput est orbis quae protulit Iesum,</l>
               <l n="102">orbis principium, caput ipsum principiorum.</l>
               <l n="103">urbs hominem Christum genuit, qui Christus agebat</l>
               <l n="104">ante Deus quam sol fieret, quam lucifer esset.</l>

            </div>

            <div type="textpart" n="27" subtype="poem">
               <head>Magorum munera</head>
               <l n="105">Hic pretiosa Magi sub virginis ubere Christo </l>
               <l n="106">dona ferunt puero myrrhaeque et turis et auri.</l>
               <l n="107">miratur genetrix tot casti ventris honores,</l>
               <l n="108">seque Deum genuisse hominem, Regem quoque summum.</l>

            </div>

            <div type="textpart" n="28" subtype="poem">
               <head>Ab Angelis pastores admoniti</head>
               <l n="109">Pervigiles pastorum oculos vis luminis inplet</l>
               <l n="110">angelici natum celebrans de virgine Christum. </l>
               <pb n="p.360"/>
               <l n="111">inveniunt tectum pannis; praesepe iacenti</l>
               <l n="112">cuna erat; exultant alacres et numen adorant.</l>
            </div>

            <div type="textpart" n="29" subtype="poem">
               <head>Occiduntur infantes in Bethlem</head>
               <l n="113">Inpius innumeris infantum caedibus hostis</l>
               <l n="114">perfurit Herodes, dum Christum quaerit in illis,</l>
               <l n="115">fumant lacteolo parvorum sanguine cunae </l>
               <l n="116">vulneribusque madent calidis pia pectora matrum.</l>

            </div>

            <div type="textpart" n="30" subtype="poem">
               <head>Baptizatur Christus</head>
               <l n="117">Perfundit fluvio pastus Baptista locustis</l>
               <l n="118">silvarumque favis et amictus veste cameli;</l>
               <l n="119">tinxerat et Christum, sed Spiritus aethere missus</l>
               <l n="120">testatur tinctum qui tinctis crimina donet. </l>

            </div>

            <div type="textpart" n="31" subtype="poem">
               <head>Pinna Templi</head>
               <l n="121">Excidio templi veteris stat pinna superstes;</l>
               <l n="122">structus enim lapide ex illo manet angulus usque</l>
               <l n="123">in saeclum saecli, quem sprerunt aedificantes;</l>
               <l n="124">nunc caput est templi et lapidum conpago novorum.</l>

            </div>

            <div type="textpart" n="32" subtype="poem">
               <head>Ex aqua vinum</head>
               <l n="125">Foedera coniugii celebrabant auspice coetu </l>
               <l n="126">forte Galilei; iam derant vina ministris;</l>
               <pb n="p.362"/>
               <l n="127">Christus vasa iubet properanter aquaria lymphis</l>
               <l n="128">inpleri; inde meri veteris defenditur unda.</l>

            </div>

            <div type="textpart" n="33" subtype="poem">
               <head>Piscina Siloa</head>
               <l n="129">morborum medicina latex, quem spiritus horis</l>
               <l n="130">eructat variis fusum ratione latenti; </l>
               <l n="131">Siloam vocitant, sputis ubi conlita caeci</l>
               <l n="132">lumina Salvator iussit de fonte lavari.</l>

            </div>

            <div type="textpart" n="34" subtype="poem">
               <head>Passio Iohannis</head>
               <l n="133">Praemia saltatrix poscit funebria virgo</l>
               <l n="134">Iohannis caput, abscisum quod lance reportet</l>
               <l n="135">incestae ad gremium matris; fert regia donum </l>
               <l n="136">psaltria respersis manibus de sanguine iusto.</l>

            </div>

            <div type="textpart" n="35" subtype="poem">
               <head>Per mare ambulat Christus</head>
               <l n="137">It mare per medium Dominus fluctusque liquentes</l>
               <l n="138">calce terens iubet instabili descendere cumba</l>
               <l n="139">discipulum, sed mortalis trepidatio plantas</l>
               <l n="140">mergit; at ille manum regit et vestigia firmat. </l>

            </div>

            <div type="textpart" n="36" subtype="poem">
               <head>Daemon missus in porcos</head>
               <l n="141">Vincla sepulcrali sub carcere ferrea daemon</l>
               <l n="142">fregerat: erumpit pedibusque advolvitur Iesu.</l>
               <l n="143">ast hominem Dominus sibi vindicat et iubet hostem</l>
               <l n="144">porcorum furiare greges ac per freta mergi.</l>
               <pb n="p.364"/>
            </div>

            <div type="textpart" n="37" subtype="poem">
               <head>Quinque panes et duo pisces</head>
               <l n="145">Quinque Deus panes fregit piscesque gemellos,</l>
               <l n="146">his hominum large saturavit milia quinque. </l>
               <l n="147">inplentur nimio micarum fragmine corbes</l>
               <l n="148">bis seni, aeternae tanta est opulentia mensae.</l>

            </div>

            <div type="textpart" n="38" subtype="poem">
               <head>Lazarus suscitatus a mortuis</head>
               <l n="149">Conscius insignis facti locus in Bethania</l>
               <l n="150">vidit ab inferna te, Lazare, sede reversum. </l>
               <l n="151">apparet scissum fractis foribus monumentum,</l>
               <l n="152">unde putrescentis redierunt membra sepulti.</l>

            </div>

            <div type="textpart" n="39" subtype="poem">
               <head>Ager Sanguinis</head>
               <l n="153">Campus Acheldemach sceleris mercede nefandi</l>
               <l n="154">venditus exequias recipit tumulosus humandas.</l>
               <l n="155">sanguinis hoc pretium est Christi. Iuda eminus artat </l>
               <l n="156">infelix collum laqueo pro crimine tanto.</l>

            </div>

            <div type="textpart" n="40" subtype="poem">
               <head>Domus Caiphae</head>
               <l n="157">Inpia blasphemi cecidit domus ecce Caiphae,</l>
               <l n="158">in qua pulsata est alapis facies sacra Christi,</l>
               <l n="159">hic peccatores manet exitus, obruta quorum</l>
               <l n="160">vita ruinosis tumulis sine fine iacebit. </l>

            </div>

            <div type="textpart" n="41" subtype="poem">
               <head>COLUMNA AD QUAM FLAGELLATUS EST CHRISTUS</head>
               <l n="161">vinctus in his Dominus stetit aedibus, atque columnae</l>
               <l n="162">adnexus tergum dedit ut servile flagellis.</l>
               <pb n="p.366"/>
               <l n="163">perstat adhuc templumque gerit veneranda columna,</l>
               <l n="164">nosque docet cunctis inmunes vivere flagris.</l>

            </div>

            <div type="textpart" n="42" subtype="poem">
               <head>PASSIO SALVATORIS</head>
               <l n="165">Traiectus per utrumque latus laticem atque cruorem </l>
               <l n="166">Christus agit: sanguis victoria, lympha lavacrum est.</l>
               <l n="167">tunc duo discordant crucibus hinc inde latrones</l>
               <l n="168">contiguis: negat ille Deum, fert iste coronam.</l>

            </div>

            <div type="textpart" n="43" subtype="poem">
               <head>
                  <del>SEPULCRUM CHRISTI</del>
               </head>
               <l n="169">
                  <del>Christum non tenuit saxum, non claustra sepulcri;</del>
               </l>
               <l n="170">
                  <del>mors illi devicta iacet, calcavit abyssum.</del>
               </l>
               <l n="171">
                  <del>sanctorum populus superas simul ivit ad oras;</del>
               </l>
               <l n="172">
                  <del>seque dedit multis tactuque oculisque probandum.</del>1</l>

            </div>

            <div type="textpart" n="44" subtype="poem">
               <head>MONS OLIVETI</head>
               <l n="173">Montis oliviferi Christus de vertice sursum</l>
               <l n="174">ad Patrem rediit signans vestigia pacis,</l>
               <l n="175">frondibus aeternis praepinguis liquitur umor, </l>
               <l n="176">qui probat infusum terris de chrismate donum.</l>
               <pb n="p.368"/>
            </div>

            <div type="textpart" n="45" subtype="poem">
               <head>PASSIO STEPHANI</head>
               <l n="177">Primus init Stephanus mercedem sanguinis imbri</l>
               <l n="178">adflictus lapidum; Christum tamen ille cruentus</l>
               <l n="179">inter saxa rogat ne sit lapidatio fraudi</l>
               <l n="180">hostibus, o primae pietas miranda coronae! </l>

            </div>

            <div type="textpart" n="46" subtype="poem">
               <head>PORTA SPECIOSA</head>
               <l n="181">Porta manet templi, Speciosam quam vocitarunt,</l>
               <l n="182">egregium Solomonis opus; sed maius in illa</l>
               <l n="183">Christi opus emicuit; nam claudus surgere iussus</l>
               <l n="184">ore Petri stupuit laxatos 1 currere gressus.</l>

            </div>

            <div type="textpart" n="47" subtype="poem">
               <head>VISIO PETRI</head>
               <l n="185">Somniat inlapsum Petrus alto ex aethere discum</l>
               <l n="186">confertum omnigenis animalibus: ille recusat </l>
               <l n="187">mandere, sed Dominus iubet omnia munda putare.</l>
               <l n="188">surgit et inmundas vocat ad mysteria gentes. </l>

            </div>

            <div type="textpart" n="48" subtype="poem">
               <head>VAS ELECTIONIS</head>
               <l n="189">Hic lupus ante rapax vestitur vellere molli:</l>
               <l n="190">Saulus qui fuerat, fit adempto lumine Paulus. </l>
               <l n="191">mox recipit visum, fit apostolus ac populorum</l>
               <l n="192">doctor et ore potens corvos mutare columbis.</l>
               <pb n="p.370"/>
            </div>

            <div type="textpart" n="49" subtype="poem">
               <head>APOCALYPSIS IOHANNIS</head>
               <l n="193">Bis duodena senum sedes pateris citharisque</l>
               <l n="194">totque coronarum fulgens insignibus agnum</l>
               <l n="195">caede cruentatum laudat, qui evolvere librum </l>
               <l n="196">et septem potuit signacula pandere solus.</l>
            </div>
         </div>
      </body>
   </text>
</TEI>
