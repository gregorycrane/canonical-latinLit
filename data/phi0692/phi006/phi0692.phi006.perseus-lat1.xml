<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	<title>Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>



  <text n="maecenas" id="phi0692.phi006.perseus.lat1"><body>
    <head>Elegiae in Maecenatem</head><p>
<lb n="1"/>defleram iuuenis tristi modo carmine fata.
<lb n="2"/>sunt etiam merito carmina danda seni:
<lb n="3"/>ut iuuenis deflendus enim tam candidus, et tam
<lb n="4"/>longius annoso uiuere dignus auo.
<lb n="5"/>inreligata ratis, numquam defessa carina, 
<lb n="6"/>it, redit in uastos semper onusta lacus.
<lb n="7"/>illa rapit iuuenes prima florente iuuenta,
<lb n="8"/>non oblita tamen sed &dagger;repetitque senes.
<lb n="9"/>nec mihi, Maecenas, tecum fuit usus amici.
<lb n="10"/>Lollius hoc ergo conciliauit opus. 
<lb n="11"/>fidus erat uobis nam propter Caesaris arma
<lb n="12"/>Caesaris et similem propter in arma fidem.
<lb n="13"/>regis eras, Etrusce, genus : tu Caesaris alti
<lb n="14"/>dextera, Romanae tu uigil urbis eras.
<lb n="15"/>omnia cum posses tanto tam carus amico, 



<lb n="16"/>te sensit nemo posse nocere tamen.
<lb n="17"/>Pallade cum docta Phoebus donauerat artis,
<lb n="18"/>tu decus et laudes huius et huius eras.
<lb n="19"/>uincit uulgaris, uincit Berytus harenas,
<lb n="20"/>litore in extremo quas simul unda mouet. 
<lb n="21"/>quod discinctus eras, animo quoque, carpitur unum :
<lb n="22"/>diluis hoc nimia simplicitate tua.
<lb n="23"/>sic illi uixere, quibus fuit aurea Virgo,
<lb n="24"/>quae bene praecinctos postmodo pulsa fugit.
<lb n="25"/>liuide, quid tandem tunicae nocuere solutae? 
<lb n="26"/>aut tibi uentosi quid nocuere sinus?
<lb n="27"/>num minus Vrbis erat custos et Caesaris obses?
<lb n="28"/>num tibi non tutas fecit in Vrbe uias?
<lb n="29"/>nocte sub obscura quis te spoliauit amantem?
<lb n="30"/>quis tetigit ferro durior ipse latus? 
<lb n="31"/>maius erat potuisse tamen nec uelle triumphos,
<lb n="32"/>maior res magnis abstinuisse fuit.
<lb n="33"/>maluit umbrosam quercum nymphasque cadentis



<lb n="34"/>paucaque pomosi iugera certa soli.
<lb n="35"/>Pieridas Phoebumque colens in mollibus hortis 
<lb n="36"/>sederat argutas garrulus inter auis.
<lb n="37"/>marmora Maeonii uincent monumenta libelli,
<lb n="38"/>uiuitur ingenio, cetera mortis erunt.
<lb n="39"/>quid faceret? defunctus erat comes impiger idem
<lb n="40"/>miles et Augusti fortiter usque pius. 
<lb n="41"/>illum piscosi uiderunt saxa Pelori
<lb n="42"/>ignibus hostilis reddere ligna ratis.
<lb n="43"/>puluere in Emathio fortem uidere Philippi.
<lb n="44"/>tam non ille tener, tam grauis hostis erat!
<lb n="45"/>cum freta Niliacae texerunt lata carinae, 
<lb n="46"/>fortis erat circa, fortis et ante ducem;
<lb n="47"/>militis Eoi fugientia terga secutus,
<lb n="48"/>territus ad Nili dum fugit ille caput.
<lb n="49"/>pax erat: haec illos laxarant otia cultus.
<lb n="50"/>omnia uictores Marte sedente decent. 
<lb n="51"/>Actius ipse lyram plectro percussit eburno,
<lb n="52"/>postquam uictrices conticuere tubae.



<lb n="53"/>hic modo miles erat, ne posset femina Romam
<lb n="54"/>dotalem stupri turpis habere sui.
<lb n="55"/>hic tela in profugos (tantum curuauerat arcum) 
<lb n="56"/>misit ad extremos &dagger;exorientis&dagger; equos.
<lb n="57"/>Bacche, coloratos postquam deuicimus Indos,
<lb n="58"/>potasti galea dulce iuuante merum,
<lb n="59"/>et tibi securo tunicae fluxere solutae;
<lb n="60"/>te puto purpureas tunc habuisse duas. 
<lb n="61"/>sum memor, et certe memini, sic ducere thyrsos
<lb n="62"/>&dagger;bache purpurea&dagger; candidiora niue.
<lb n="63"/>et tibi thyrsus erat gemmis ornatus et auro,
<lb n="64"/>serpentes hederae uix habuere locum.
<lb n="65"/>argentata tuos etiam talaria talos 
<lb n="66"/>uinxerunt certe, nec puto, Bacche, negas.
<lb n="67"/>mollius es solito mecum tum multa locutus,
<lb n="68"/>et tibi consulto uerba fuere noua.
<lb n="69"/>impiger Alcide, multo defuncte labore,
<lb n="70"/>sic memorant curas te posuisse tuas, 
<lb n="71"/>sic te cum tenera &dagger;multum &dagger; lusisse puella,
<lb n="72"/>oblitum Nemeae iamque, Erymanthe, tui.
<lb n="73"/>ultra numquid erat? torsisti pollice fusos.



<lb n="74"/>lenisti morsu leuia fila parum:
<lb n="75"/>percussit crebros te propter Lydia nodos, 
<lb n="76"/>te propter dura stamina rupta manu;
<lb n="77"/>Lydia te tunicas iussit lasciua fluentis
<lb n="78"/>inter lanificas ducere saepe suas.
<lb n="79"/>claua torosa tua pariter cum pelle iacebat,
<lb n="80"/>quam pede suspenso percutiebat Amor. 
<lb n="81"/>quis fore credebat, premeret cum iam impiger infans
<lb n="82"/>hydros ingentis uix capiente manu,
<lb n="83"/>cumue renascentem meteret uelociter hydram,
<lb n="84"/>frangeret immanis uel Diomedis equos,
<lb n="85"/>uel tribus aduersis communem fratribus aluum 
<lb n="86"/>et sex aduersas solus in arma manus?
<lb n="87"/>fudit Aloidas postquam dominator Olympi,
<lb n="88"/>dicitur in nitidum procubuisse diem,
<lb n="89"/>atque aquilam misisse suam, quae quaereret, ecqui
<lb n="90"/>posset amaturo &dagger;signa referre&dagger; Ioui. 



<lb n="91"/>ualle sub Idaea tum te, formose sacerdos,
<lb n="92"/>inuenit et presso molliter ungue rapit.
<lb n="93"/>sic est. uictor amet, uictor potiatur in umbra,
<lb n="94"/>uictor odorata dormiat inque rosa.
<lb n="95"/>uictus aret uictusque metat, metus imperet illi, 
<lb n="96"/>membra nec in strata sternere discat humo.
<lb n="97"/>tempora dispensant usus et tempora cultus;
<lb n="98"/>haec homines, pecudes, haec moderantur auis.
<lb n="99"/>lux est, taurus arat; nox est, requiescit; arator
<lb n="100"/>liberat emerito feruida colla boui. 
<lb n="101"/>conglaciantur aquae, scopulis se condit hirundo;
<lb n="102"/>uerberat egelidos garrula uere lacus.
<lb n="103"/>Caesar amicus erat; poterat uixisse solute,
<lb n="104"/>cum iam Caesar idem, quod cupiebat, erat.
<lb n="105"/>indulsit merito. non est temerarius ille. 
<lb n="106"/>uicimus. Augusto iudice dignus erat.
<lb n="107"/>Argo saxa pauens postquam Scylleia legit
<lb n="108"/>Cyaneosque metus, iam religanda ratis,
<lb n="109"/>uiscera dissecti mutauerat arietis agno
<lb n="110"/>Aeetis, sucis omniperita suis. 



<lb n="111"/>his te, Maecenas, iuuenescere posse decebat;
<lb n="112"/>haec utinam nobis Colchidos herba foret!
<lb n="113"/>redditur arboribus florens reuirentibus aetas:
<lb n="114"/>ergo non homini, quod fuit ante, redit?
<lb n="115"/>uiuacisque magis ceruos decet esse pauentis, 
<lb n="116"/>si quorum in torua cornua fronte rigent?
<lb n="117"/>uiuere cornices multos dicuntur in annos:
<lb n="118"/>cur nos angusta condicione sumus?
<lb n="119"/>pascitur Aurorae Tithonus nectare coniunx,
<lb n="120"/>atque ita iam tremulo nulla senecta nocet. 
<lb n="121"/>ut tibi uita foret semper medicamine sacro,
<lb n="122"/>te uellem Aurorae complacuisse uirum!
<lb n="123"/>illius aptus eras croceo recubare cubili,
<lb n="124"/><del>et, modo puniceum rore lauante torum,
<lb n="125"/>illius aptus eras roseas adiungere bigas,</del> 
<lb n="126"/>tu dare purpurea lora regenda manu,
<lb n="127"/>tu mulcere iubam, cum iam torsisset habenas
<lb n="128"/>procedente die respicientis equi.
<lb n="129"/>quaesiuere chori iuuenum sic Hesperon illum,



<lb n="130"/>quem nexum medio soluit in igne Venus, 
<lb n="131"/>quem nunc in fuscis placida sub nocte nitentem
<lb n="132"/>Luciferum contra currere cernis equis.
<lb n="133"/>hic tibi Corycium, casias hic donat olentis,
<lb n="134"/>hic e palmiferis balsama missa iugis.
<lb n="135"/>nunc pretium candoris habes, nunc redditus umbris: 
<lb n="136"/>te sumus obliti decubuisse senem.
<lb n="137"/>ter Pylium fleuere sui, ter Nestora canum,
<lb n="138"/>dicebantque tamen non satis esse senem.
<lb n="139"/>Nestoris annosi uicisses saecula, si me
<lb n="140"/>dispensata tibi stamina nente forent. 
<lb n="141"/>nunc ego quid possum? tellus leuis ossa teneto,
<lb n="142"/>pendula librato pondus et ipsa tuum.
<lb n="143"/>semper serta tibi dabimus, tibi semper odores,
<lb n="144"/>non umquam sitiens, florida semper eris. <gap/>
<lb n="145"/>sic est Maecenas fato ueniente locutus, 
<lb n="146"/>frigidus et iamiam cum moriturus erat.
<lb n="147"/>Men, inquit, iuuenis primaeui, Iuppiter, ante
<lb n="148"/>angustam Drusi non cecidisse diem!



<lb n="149"/><note n="marg">5</note> pectore maturo fuerat puer, integer aeuo,
<lb n="150"/>et magnum magni Caesaris illud opus. 
<lb n="151"/>discidio uellemque prius&mdash;non omnia dixit:
<lb n="152"/>inciditque pudor, quae prope dixit amor.
<lb n="153"/>sed manifestus erat: moriens quaerebat amatae
<lb n="154"/><note n="marg">10</note> coniugis amplexus, oscula, uerba, manus.
<lb n="155"/>si tamen hoc satis est, uixi, te, Caesar, amico, 
<lb n="156"/>et morior, dixit, dum moriorque sat est!
<lb n="157"/>mollibus ex oculis aliquis tibi procidet umor,
<lb n="158"/>cum dicar subita uoce fuisse tibi.
<lb n="159"/><note n="marg">15</note> hoc mihi contingat, iaceam tellure sub aequa.
<lb n="160"/>nec tamen hoc ultra &dagger;te potuisse uelim, 
<lb n="161"/>sed meminisse uelim. uiuam sermonibus illic,
<lb n="162"/>semper ero, semper si meminisse uoles.
<lb n="163"/>et decet et certe uiuam tibi semper amore,
<lb n="164"/><note n="marg">20</note> nec tibi qui moritur desinit esse tuus.
<lb n="165"/>ipse ego, quidquid ero, cineres interque fauillas, 
<lb n="166"/>tum quoque non potero non memor esse tui.
<lb n="167"/>exemplum uixi te propter &dagger;molle beate&dagger;
<lb n="168"/>unus Maecenas teque ego propter eram.



<lb n="169"/><note n="marg">25</note> arbiter ipse fui: uolui quod contigit esse,
<lb n="170"/>pectus eram uere pectoris ipse tui. 
<lb n="171"/>uiue diu, mi care senex, pete sidera sero:
<lb n="172"/>est opus hoc terris, te quoque uelle decet.
<lb n="173"/>et tibi succrescant iuuenes bis Caesare digni,
<lb n="174"/><note n="marg">30</note> et tradant porro Caesaris usque genus.
<lb n="175"/>sed tibi sit curae quam primum Liuia coniunx. 
<lb n="176"/>expleat amissi munera rupta gener.
<lb n="177"/>cur deus in terris? diuis insignis auitis,
<lb n="178"/>te Venus in &dagger;patrio collocet ipsa sinu.

</p></body></text></TEI.2>
