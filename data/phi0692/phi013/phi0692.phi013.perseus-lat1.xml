<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>De Est et Non, Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>


  <text n="est et non" id="phi0692.phi013.perseus.lat1"><body>
    
    <head>De Est et Non</head><p>
<lb n="1"/>Est et Non cuncti monosyllaba nota frequentant.
<lb n="2"/>his demptis nihil est hominum quod sermo uolutet.
<lb n="3"/>omnia in his et ab his sunt omnia, siue negoti
<lb n="4"/>siue oti quicquam est, seu turbida siue quieta.
<lb n="5"/>alterutro pariter nonnumquam, saepe seorsis 
<lb n="6"/>obsistunt studiis, ut mores ingeniumque
<lb n="7"/>et facilis uel difficilis contentio nata est.
<lb n="8"/>si consentitur, mora nulla, interuenit 'Est, est'.
<lb n="9"/>sin controuersum, dissensio subiciet 'Non'.
<lb n="10"/>hinc fora dissultant clamoribus, hinc furiosi 
<lb n="11"/>iurgia sunt circi, cuneati hinc tanta theatri
<lb n="12"/>seditio et talis agitat quoque curia lites.
<lb n="13"/>coniugia et nati cum patribus ista quietis
<lb n="14"/>uerba serunt studiis, salua pietate loquentes.



<lb n="15"/>hinc etiam placidis schola consona disciplinis 
<lb n="16"/>dogmaticas agitat lento certamine lites.
<lb n="17"/>hinc omnis certat dialectica turba sophorum.
<lb n="18"/>lux est. estne dies ergo? non conuenit istuc.
<lb n="19"/>nam facibus multis aut fulguribus quotiens lux
<lb n="20"/>est nocturna homini, non est lux ista diei. 
<lb n="21"/>'Est' et 'Non' igitur quotiens lucem esse fatendum est,
<lb n="22"/>sed non esse diem. mille hinc certamina surgunt.
<lb n="23"/>hinc rauci multi, qui talia commeditantes
<lb n="24"/>murmure concluso rabiosa silentia rodunt.
<lb n="25"/>qualis uita hominum, duo quam monosyllaba uersant! 



</p></body></text>

  </TEI.2>
