<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	<title>Dirae, Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>

 <text n="dirae" id="phi0692.phi001.perseus.lat1"><body>
   <head>Dirae</head>
   <p>
<lb n="1"/>Battare, cycneas repetamus carmine uoces,
<lb n="2"/>diuisas iterum sedes et rura canamus,
<lb n="3"/>rura quibus diras indiximus, impia uota.
<lb n="4"/>ante lupos rapient haedi, uituli ante leones,
<lb n="5"/>delphini fugient piscis, aquilae ante columbas, 
<lb n="6"/>et conuersa retro rerum discordia gliscet,
<lb n="7"/>muta prius fiet, quam non mea libera auena.
<lb n="8"/>montibus et siluis dicam tua facta, Lycurge,
<lb n="9"/>impia. Trinacriae sterilescant gaudia uobis,
<lb n="10"/>nec fecunda seni, nostris felicia rura, 
<lb n="11"/>semina parturiant segetes, non pascua colles,
<lb n="12"/>non arbusta nouas fruges, non pampinus uuas,
<lb n="13"/>ipsae non siluae frondes, non flumina montes.
<lb n="14"/>Rursus et hoc iterum repetamus, Battare, carmen.



<lb n="15"/>effetas Cereris sulci abscondatis auenas, 
<lb n="16"/>pallida flauescant aestu sitientia prata,
<lb n="17"/>immatura cadant ramis pendentia mala:
<lb n="18"/>desint et siluis frondes, et fontibus umor,
<lb n="19"/>nec desit nostris deuotum carmen auenis.
<lb n="20"/>haec Veneris uario florentia serta decore, 
<lb n="21"/>purpureo campos quae pingit lena colore,
<lb n="22"/>hinc aurae dulces, hinc suauis spiritus agri,
<lb n="23"/>mutent pestiferos aestus et taetra uenena.
<lb n="24"/>dulcia non oculis, non auribus ulla ferantur.
<lb n="25"/>sic precor et nostris superent haec carmina uotis. 
<lb n="26"/>Lusibus et nostris multum cantata libellis
<lb n="27"/>optima siluarum, formosis densa uirectis,
<lb n="28"/>tonderis uiridis umbras, nec laeta comantis
<lb n="29"/>iactabis mollis ramos inflantibus auris,
<lb n="30"/>nec mihi saepe meum resonabit, Battare, carmen. 
<lb n="31"/>militis impia cum succaedet dextera ferro,



<lb n="32"/>formosaeque cadent umbrae, formosior illis
<lb n="33"/>ipsa cades, ueteris domini felicia ligna.
<lb n="34"/>nequiquam: nostris potius deuota libellis,
<lb n="35"/>ignibus aetheriis flagrabit. Iuppiter, (ipse 
<lb n="36"/>Iuppiter hanc aluit) cinis haec tibi fiat oportet.
<lb n="37"/>Thraecis tum Boreae spirent immania uires,
<lb n="38"/>Eurus agat mixtam fulua caligine nubem,
<lb n="39"/>Africus immineat nimbis minitantibus imbrem,
<lb n="40"/>cum tua cyaneo resplendens aethere silua 
<lb n="41"/>non iterum discet nec ero 'tua', Lydia, dici.
<lb n="42"/>uicinae flammae rapiant ex ordine uitis,
<lb n="43"/>pascantur segetes, diffusis ignibus auras



<lb n="44"/>transuolet, arboribus coniungat et ardor aristas.
<lb n="45"/>pertica qua nostros metata est impia agellos, 
<lb n="46"/>qua nostri fines olim, cinis omnia fiat.
<lb n="47"/>sic precor, et nostris superent haec carmina uotis.
<lb n="48"/>Vndae quae uestris pulsatis litora lymphis,
<lb n="49"/>litora quae dulcis auras diffunditis agris,
<lb n="50"/>accipite has uoces. migret Neptunus in arua 
<lb n="51"/>fluctibus et spissa campos perfundat harena.
<lb n="52"/>qua Vulcanus agros pastus Iouis ignibus arcet,
<lb n="53"/>barbara dicatur Libycae soror altera Syrtis.
<lb n="54"/>Tristius hoc, memini, &dagger;reuocasset&dagger;, Battare, carmen.
<lb n="55"/>nigro multa mari dicunt portenta natare, 
<lb n="56"/>monstra repentinis terrentia saepe figuris,
<lb n="57"/>cum subito emersere furenti corpora ponto:
<lb n="58"/>haec agat infesto Neptunus caeca tridenti,
<lb n="59"/>atrum conuertens aestum maris undique uentis,
<lb n="60"/>et fuscum cinerem canis exhauriat undis. 
<lb n="61"/>dicantur mea rura ferum mare. nauta caueto



<lb n="62"/>rura quibus diras indiximus, impia uota.
<lb n="63"/>Si minus haec, Neptune, tuas infundimus auris,
<lb n="64"/>Battare, fluminibus tu nostros trade dolores:
<lb n="65"/>nam tibi sunt fontes, tibi semper flumina amica. 
<lb n="66"/>nil est quod perdam ulterius : meret omnia Ditis.
<lb n="67"/>flectite currentis nymphas uaga flumina retro,
<lb n="68"/>flectite et aduersis rursum diffundite campis.
<lb n="69"/>incurrant amnes passim rimantibus undis
<lb n="70"/>nec nostros seruire sinant erronibus agros. 
<lb n="71"/>Dulcius hoc, memini, reuocasti, Battare, carmen.
<lb n="72"/>emanent subito sicca tellure paludes
<lb n="73"/>et metat hic iuncos, spicas ubi legimus olim.
<lb n="74"/>cogulet arguti grilli caua garrula rana.
<lb n="75"/>Tristius hoc rursum dicit mea fistula carmen. 
<lb n="76"/>praecipitent altis fumantes montibus imbres,
<lb n="77"/>et late teneant diffuso gurgite campos
<lb n="78"/>qui dominis infesta minantes stagna relinquant



<lb n="79"/>unde elapsa meos agros peruenerit unda.
<lb n="80"/>piscetur nostris in finibus aduena arator, 
<lb n="81"/>aduena ciuili qui semper crimine creuit.
<lb n="82"/>O male deuoti, praetorum crimina, agelli!
<lb n="83"/>tuque inimica pii semper discordia ciuis.
<lb n="84"/>exsul ego indemnatus egens mea rura reliqui,
<lb n="85"/>miles ut accipiat funesti praemia belli. 
<lb n="86"/>hinc ego de tumulo mea rura nouissima uisam,
<lb n="87"/>hinc ibo in siluas: obstabunt iam mihi colles,
<lb n="88"/>obstabunt montes. campos audire licebit
<lb n="89"/>'dulcia rura ualete, et Lydia dulcior illis,
<lb n="90"/>et casti fontes, et felix nomen agelli.' 
<lb n="91"/>Tardius a miserae descendite monte capellae:
<lb n="92"/>mollia non iterum carpetis pabula nota;
<lb n="93"/>tuque resiste pater. &dagger;et prima nouissima nobis&dagger;
<lb n="94"/>intueor campos longum : manet esse sine illis.
<lb n="95"/>rura ualete iterum, tuque optima Lydia salue, 
<lb n="96"/>siue eris, et si non, mecum morieris, utrumque.



<lb n="97"/>Extremum carmen reuocemus, Battare, auena.
<lb n="98"/>dulcia amara prius fient et mollia dura,
<lb n="99"/>candida nigra oculi cernent, et dextera laeua,
<lb n="100"/>migrabunt casus aliena in corpora rerum, 
<lb n="101"/>quam tua de nostris emigret cura medullis.
<lb n="102"/>quamuis ignis eris, quamuis aqua, semper amabo:
<lb n="103"/>gaudia semper enim tua me meminisse licebit.

</p></body></text>
</TEI.2>
