<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	<title>Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>
<text n="ciris" id="phi0692.phi007.perseus.lat1" ><body>
  <head>Ciris</head><p>



<lb n="1"/>etsi me uario iactatum laudis amore
<lb n="2"/>irritaque expertum fallacis praemia uulgi
<lb n="3"/>Cecropius suauis exspirans hortulus auras
<lb n="4"/>florentis uiridi sophiae complectitur umbra,
<lb n="5"/>&dagger;tum ea quaeret eo&dagger; dignum sibi quaerere carmen, 
<lb n="6"/>longe aliud studium atque alios accincta labores
<lb n="7"/>altius ad magni &dagger;suspendit sidera mundi
<lb n="8"/>et placitum paucis ausa est ascendere collem;
<lb n="9"/>non tamen absistam coeptum detexere munus,
<lb n="10"/>in quo iure meas utinam requiescere Musas 
<lb n="11"/>et leuiter blandum liceat deponere amorem.
<lb n="12"/>quod si mirificum sophiae genus omne secutum
<lb n="13"/>(mirificum sed enim, modo sit tibi uelle libido),
<lb n="14"/>si me iam summa sapientia pangeret arce,



<lb n="15"/>quattuor antiquis heredibus edita consors, 
<lb n="16"/>unde hominum errores longe lateque per orbem
<lb n="17"/>despicere atque humilis possem contemnere curas;
<lb n="18"/>non ego te talem uenerarer munere tali,
<lb n="19"/>non equidem, quamuis interdum ludere nobis
<lb n="20"/>et gracilem molli liceat pede claudere uersum; 
<lb n="21"/>sed magno intexens, si fas est dicere, peplo,
<lb n="22"/>qualis Erectheis olim portatur Athenis,
<lb n="23"/>debita cum castae soluuntur uota Mineruae
<lb n="24"/>tardaque confecto redeunt quinquennia lustro,
<lb n="25"/>cum leuis alterno Zephyrus concrebruit Euro 
<lb n="26"/>et prono grauidum prouexit pondere currum.
<lb n="27"/>felix illa dies, felix et dicitur annus,
<lb n="28"/>felices qui talem annum uidere diemque.
<lb n="29"/>ergo Palladiae texuntur in ordine pugnae,
<lb n="30"/>magna Giganteis ornantur pepla tropaeis, 
<lb n="31"/>horrida sanguineo pinguntur proelia cocco.
<lb n="32"/>additur aurata deiectus cuspide Typhon,
<lb n="33"/>qui prius Ossaeis consternens aethera saxis
<lb n="34"/>Emathio celsum duplicarat uertice Olympum.
<lb n="35"/>tale deae uelum sollemni tempore portant, 



<lb n="36"/>tali te uellem, iuuenum doctissime, ritu
<lb n="37"/>purpureos inter solis et candida lunae
<lb n="38"/>sidera, caeruleis orbem pulsantia bigis,
<lb n="39"/>naturae rerum magnis intexere chartis,
<lb n="40"/>aeternum ut sophiae coniunctum carmine nomen 
<lb n="41"/>nostra tuum senibus loqueretur pagina saeclis.
<lb n="42"/>sed quoniam ad tantas nunc primum nascimur artis,
<lb n="43"/>nunc primum teneros firmamus robore neruos:
<lb n="44"/>haec tamen interea quae possumus, in quibus aeui
<lb n="45"/>prima rudimenta et iuuenes exegimus annos, 
<lb n="46"/>accipe dona meo multum uigilata labore
<lb n="47"/>promissa atque diu iam tandem exordia . .
<lb n="48"/>impia prodigiis ut quondam exterrita mollis
<lb n="49"/>Scylla nouos auium sublimis in aere coetus
<lb n="50"/>uiderit et tenui conscendens aethera penna 
<lb n="51"/>caeruleis sua tecta super uolitauerit alis,
<lb n="52"/>hanc pro purpureo poenam scelerata capillo
<lb n="53"/>pro patris soluens excisa et funditus urbe.
<lb n="54"/>complures illam magni, Messalla, poetae



<lb n="55"/>(nam uerum fateamur, amat Polyhymnia uerum) 
<lb n="56"/>longe alia perhibent mutatam membra figura
<lb n="57"/>Scyllaeum monstro saxum infestante uocari.
<lb n="58"/>illam esse aerumnis quam saepe legamus Vlixi
<lb n="59"/>candida succinctam latrantibus inguina monstris
<lb n="60"/>Dulichias uexasse rates et gurgite in alto 
<lb n="61"/>deprensos nautas canibus lacerasse marinis.
<lb n="62"/>sed neque Maeoniae patiuntur credere chartae
<lb n="63"/>nec malus istorum dubiis erroribus auctor.
<lb n="64"/>namque alias alii uulgo finxere puellas
<lb n="65"/>quae Colophoniaco Scyllae dicuntur Homero. 
<lb n="66"/>ipse Crataein ait matrem; sed siue Hecateis,
<lb n="67"/>siue illam monstro genuit &dagger;grauena biformi,
<lb n="68"/>siue est neutra parens, atque hoc in carmine toto
<lb n="69"/>inguinis est uitium et Veneris descripta libido;
<lb n="70"/>siue etiam iactis speciem mutata uenenis 



<lb n="71"/>infelix uirgo (quid enim commiserat illa?
<lb n="72"/>ipse pater nudam &dagger;saeua complexus harena
<lb n="73"/>coniugium castae uiolauerat Amphitrites:
<lb n="74"/>at tamen exegit longo post tempore poenas,
<lb n="75"/>ut cum cura suae ueheretur coniugis alto 
<lb n="76"/>ipsa trucem multo misceret sanguine pontum:
<lb n="77"/>seu uero, ut perhibent, forma cum uinceret omnis
<lb n="78"/>et cupidos quaestu passim popularet amantis,
<lb n="79"/>piscibus haec canibusque malis uallata repente
<lb n="80"/>horribilis circum uidit se sistere formas. 
<lb n="81"/>heu quotiens mirata nouos expalluit artus,
<lb n="82"/>ipsa suos quotiens heu pertimuit latratus!
<lb n="83"/>ausa quod est mulier numen fraudare deorum
<lb n="84"/>et dictam Veneri uoto interuertere poenam,
<lb n="85"/>quam mala multiplici iuuenum quod saepta caterua 
<lb n="86"/>dixerat atque animo meretrix iactata ferarum,
<lb n="87"/>infamem tali merito rumore fuisse
<lb n="88"/>docta Palaepaphiae testatur uoce Pachynus.



<lb n="89"/>quidquid et ut quisque est tali de clade locutus,
<lb n="90"/>somnia sunt: potius liceat notescere Cirin, 
<lb n="91"/>atque unam ex multis Scyllam non esse puellis.
<lb n="92"/>quare, quae cantus meditanti mittere certos
<lb n="93"/>magna mihi cupido tribuistis praemia, diuae
<lb n="94"/>Pierides, quarum castos aluaria postis
<lb n="95"/>munere saepe meo inficiunt, foribusque hyacinthi 
<lb n="96"/>deponunt flores aut suaue rubens narcissus
<lb n="97"/>aut crocus alterna coniungens lilia calta,
<lb n="98"/>sparsaque liminibus floret rosa, nunc age, diuae,
<lb n="99"/>praecipue nostro nunc aspirate labori
<lb n="100"/>atque nouum aeterno praetexite honore uolumen. 
<lb n="101"/>Sunt Pandioniis uicinae sedibus urbes
<lb n="102"/>Actaeos inter collis et candida Thesei
<lb n="103"/>purpureis late ridentia litora conchis,
<lb n="104"/>quarum non ulli fama concedere digna
<lb n="105"/>stat Megara &dagger;Actaei quondam munita labore 
<lb n="106"/>Alcathoi Phoebique; deus namque adfuit illi;
<lb n="107"/>unde etiam citharae uoces imitatus acutas



<lb n="108"/>saepe lapis recrepat Cyllenia murmura pulsus
<lb n="109"/>et ueterem sonitu Phoebi testatur amorem.
<lb n="110"/>hanc urbem ante alios qui tunc florebat in armis 
<lb n="111"/>fecerat infestam populator remige Minos,
<lb n="112"/>hospitio quod se Nisi Polyidos auito
<lb n="113"/>Carpathium fugiens et flumina Caeratea
<lb n="114"/>texerat. hunc bello repetens Gortynius heros
<lb n="115"/>Attica Cretaea sternebat rura sagitta. 
<lb n="116"/>sed neque tunc ciuis neque tunc rex ipse ueretur
<lb n="117"/>infesto ad muros uolitantis agmine turmas
<lb n="118"/>icere et indomitas uirtute retundere mentes,
<lb n="119"/>responsum quoniam satis est meminisse deorum.
<lb n="120"/>nam capite ab summo regis, mirabile dictu, 
<lb n="121"/>&dagger;candida caesarie frondebant tempora lauro,
<lb n="122"/>&dagger;et roseus medio surgebat uertice crinis.
<lb n="123"/>cuius quam seruata diu natura fuisset,
<lb n="124"/>tam patriam incolumem Nisi regnumque futurum,
<lb n="125"/>concordes stabili firmarunt numine Parcae. 



<lb n="126"/>ergo omnis caro residebat cura capillo,
<lb n="127"/>aurea sollemni comptum quem fibula ritu
<lb n="128"/>morsilis et tereti nectebant dente cicadae.
<lb n="129"/>Nec uero haec uobis custodia uana fuisset,
<lb n="130"/>nec fuerat, ni Scylla nouo correpta furore, 
<lb n="131"/>Scylla, patris miseri patriaeque inuenta sepulcrum,
<lb n="132"/>o nimium cupidis Minoa inhiasset ocellis.
<lb n="133"/>sed malus ille puer, quem nec sua flectere mater
<lb n="134"/>iratum potuit, quem nec pater atque auus idem
<lb n="135"/>Iuppiter (ille etiam Poenos domitare leones, 
<lb n="136"/>et ualidas docuit uiris mansuescere tigris,
<lb n="137"/>ille etiam diuos, homines&mdash;sed dicere magnum est),
<lb n="138"/>idem tum tristis acuebat paruulus iras
<lb n="139"/>Iunonis magnae, cuius (periuria diuae
<lb n="140"/>olim, sed meminere diu) periura puella 
<lb n="141"/>non ulli licitam uiolauerat inscia sedem,
<lb n="142"/>dum sacris operata deae lasciuit et extra
<lb n="143"/>procedit longe matrum comitumque cateruam,



<lb n="144"/>suspensam gaudens in corpore ludere uestem
<lb n="145"/>et tumidos agitante sinus aquilone relaxans. 
<lb n="146"/>necdum etiam castos gustauerat ignis honores,
<lb n="147"/>necdum sollemni lympha perfusa sacerdos
<lb n="148"/>pallentis foliis caput exornarat oliuae,
<lb n="149"/>cum lapsa e manibus fugit pila, quoque relapsa est,
<lb n="150"/>procurrit uirgo. quod uti ne prodita ludo 
<lb n="151"/>auratam gracili soluisses corpore pallam!
<lb n="152"/>omnia quae retinere gradum cursusque morari
<lb n="153"/>possent, o tecum uellem tua semper haberes!
<lb n="154"/>non umquam uiolata manu sacraria diuae
<lb n="155"/>iurando infelix nequiquam iure piasses. 
<lb n="156"/>etsi quis nocuisse tibi periuria credat?
<lb n="157"/>causa pia est: timuit fratri te ostendere Iuno.
<lb n="158"/>at leuis ille deus, cui semper ad ulciscendum
<lb n="159"/>quaeritur ex omni uerborum iniuria dicto,
<lb n="160"/>aurea fulgenti depromens tela pharetra 
<lb n="161"/>(heu nimium &dagger;terret, nimium tirintia uisu&dagger;)



<lb n="162"/>uirginis in tenera defixerat omnia mente.
<lb n="163"/>Quae simul ac uenis hausit sitientibus ignem
<lb n="164"/>et ualidum penitus concepit in ossa furorem,
<lb n="165"/>saeua uelut gelidis Edonum Bistonis oris 
<lb n="166"/>ictaue barbarico Cybeles antistita buxo,
<lb n="167"/>infelix uirgo tota bacchatur in urbe,
<lb n="168"/>non storace Idaeo fraglantis picta capillos,
<lb n="169"/>coccina non teneris pedibus Sicyonia seruans,
<lb n="170"/>non niueo retinens bacata monilia collo. 
<lb n="171"/>multum illi incerto trepidant uestigia cursu.
<lb n="172"/>saepe redit patrios ascendere perdita muros
<lb n="173"/>aeriasque facit causam se uisere turris;
<lb n="174"/>saepe etiam tristis uoluens in nocte querelas
<lb n="175"/>sedibus ex altis &dagger;caeli speculatur amorem, 
<lb n="176"/>castraque prospectat crebris lucentia flammis.
<lb n="177"/>nulla colum nouit, carum non respicit aurum,
<lb n="178"/>non arguta sonant tenui psalteria chorda,



<lb n="179"/>non Libyco molles plauduntur pectine telae.
<lb n="180"/>nullus in ore rubor : ubi enim rubor, obstat amori. <note n="Marg">180</note>
<lb n="181"/>atque ubi nulla malis reperit solacia tantis,
<lb n="182"/>tabidulamque uidet labi per uiscera mortem,
<lb n="183"/>quo uocat ire dolor, subigunt quo tendere fata,
<lb n="184"/>fertur et horribili praeceps impellitur oestro,
<lb n="185"/>ut patris a demens crinem de uertice caesum 
<lb n="186"/>furtimque arguto detonsum mitteret hosti.
<lb n="187"/>namque haec condicio miserae proponitur una,
<lb n="188"/>siue illa ignorans&mdash;quis non bonus omnia malit
<lb n="189"/>credere, quam tanto sceleris damnare puellam?&mdash;
<lb n="190"/>heu tamen infelix: quid enim imprudentia prodest? 
<lb n="191"/>Nise pater, cui direpta crudeliter urbe
<lb n="192"/>uix erit una super sedes in turribus altis,
<lb n="193"/>fessus ubi exstructo possis considere nido,
<lb n="194"/>tu quoque auis moriere : dabit tibi filia poenas.
<lb n="195"/>gaudete o celeres, subnisae nubibus altis, 
<lb n="196"/>quae mare, quae uiridis siluas lucosque sonantis
<lb n="197"/>incolitis, gaudete, uagi laris ante uolucres,



<lb n="198"/>uosque adeo humanos mutatae corporis artus,
<lb n="199"/>uos o crudeli fatorum lege, puellae
<lb n="200"/>Dauliades, gaudete: uenit carissima uobis 
<lb n="201"/>cognatos augens reges numerumque suorum
<lb n="202"/>Ciris et ipse pater, uos o pulcherrima quondam
<lb n="203"/>corpora, caeruleas praeuertite in aethera nubes,
<lb n="204"/>qua nouus ad superum sedes haliaetos et qua
<lb n="205"/>candida concessos ascendat Ciris honores. 
<lb n="206"/>Iamque adeo dulci deuinctus lumina somno
<lb n="207"/>Nisus erat, uigilumque procul custodia primis
<lb n="208"/>excubias foribus studio iactabat inani,
<lb n="209"/>cum furtim tacito descendens Scylla cubili
<lb n="210"/>auribus arrectis nocturna silentia temptat 
<lb n="211"/>et pressis tenuem singultibus aera captat.
<lb n="212"/>tum suspensa leuans digitis uestigia primis
<lb n="213"/>progreditur ferroque manus armata bidenti
<lb n="214"/>euolat: at demptae subita in formidine uires:
<lb n="215"/>caeruleas sua furta prius testatur ad umbras. 
<lb n="216"/>nam qua se ad patrium tendebat semita limen,
<lb n="217"/>uestibulo in thalami paulum remoratur et alte



<lb n="218"/>suspicit ad gelidi nutantia sidera mundi,
<lb n="219"/>non accepta piis promittens munera diuis.
<lb n="220"/>Quam simul Ogygii&mdash;Phoenicis filia Carme 
<lb n="221"/>surgere sensit anus, sonitum nam fecerat illi
<lb n="222"/>marmoreo aeratus stridens in limine cardo,
<lb n="223"/>corripit extemplo fessam languore puellam,
<lb n="224"/>et simul 'o nobis sacrum caput' inquit 'alumna,
<lb n="225"/>non tibi nequiquam uiridis per uiscera pallor 
<lb n="226"/>aegrotas tenui suffundit sanguine uenas,
<lb n="227"/>nec leuis hoc faceres, neque enim pote, cura subegit,
<lb n="228"/>aut fallor: quod ut o potius, Ramnusia, fallar!
<lb n="229"/>nam qua te causa nec dulcis pocula Bacchi
<lb n="230"/>nec grauidos Cereris dicam contingere fetus? 
<lb n="231"/>qua causa ad patrium solam uigilare cubile,
<lb n="232"/>tempore quo fessas mortalia pectora curas,
<lb n="233"/>quo rapidos etiam requiescunt flumina cursus?
<lb n="234"/>dic age nunc miserae saltem, quod saepe petenti
<lb n="235"/>iurabas nihil esse mihi, cum maesta parentis 



<lb n="236"/>formosos circum uirgo morerere capillos.
<lb n="237"/>ei mihi, ne furor ille tuos inuaserit artus,
<lb n="238"/>ille Arabae Myrrhae quondam qui cepit ocellos,
<lb n="239"/>ut scelere infando (quod nec sinat Adrastea)
<lb n="240"/>laedere utrumque uno studeas errore parentem! 
<lb n="241"/>quod si alio quouis animi iactaris amore,
<lb n="242"/>(nam te iactari, non est Amathusia nostri
<lb n="243"/>tam rudis ut nullo possim cognoscere signo,)
<lb n="244"/>si concessus amor noto te macerat igne:
<lb n="245"/>per tibi Dictynae praesentia numina iuro, 
<lb n="246"/>prima deum dulcem mihi te quae donat alumnam,
<lb n="247"/>omnia me potius digna atque indigna laborum
<lb n="248"/>milia uisuram, quam te tam tristibus istis
<lb n="249"/>sordibus et scora patior tabescere tali.'
<lb n="250"/>Haec loquitur, mollique ut se uelarat amictu, 
<lb n="251"/>frigidulam iniecta circumdat ueste puellam,
<lb n="252"/>quae prius in tenui fuerat succincta crocota.



<lb n="253"/>dulcia deinde genis rorantibus oscula figens
<lb n="254"/>persequitur miserae causas exquirere tabis,
<lb n="255"/>nec tamen ante ullas patitur sibi reddere uoces, 
<lb n="256"/>marmoreum tremebunda pedem quam rettulit intra.
<lb n="257"/>illa autem 'quid enim me' inquit 'nutricula torques?
<lb n="258"/>quid tantum properas nostros nouisse furores?
<lb n="259"/>non ego consueto mortalibus uror amore,
<lb n="260"/>nec mihi notorum deflectunt lumina uultus, 
<lb n="261"/>nec genitor cordi est: ultro namque odimus omnis.
<lb n="262"/>nil amat hic animus, nutrix, quod oportet amari,
<lb n="263"/>in quo falsa tamen lateat pietatis imago,
<lb n="264"/>sed media ex acie mediisque ex hostibus. heu heu
<lb n="265"/>quid dicam, quoue aegra malum hoc exordiar ore? 
<lb n="266"/>dicam equidem, quoniam tu me quid dicere, nutrix,
<lb n="267"/>non sinis? extremum hoc munus morientis habeto.
<lb n="268"/>ille, uides, nostris qui moenibus assidet hostis,
<lb n="269"/>quem pater ipse deum sceptri donauit honore,
<lb n="270"/>cui Parcae tribuere nec ullo uulnere laedi, 
<lb n="271"/>(dicendum est, frustra circum uehor omnia uerbis)
<lb n="272"/>ille mea, ille idem oppugnat praecordia Minos.
<lb n="273"/>quod per te diuum crebros testamur amores,
<lb n="274"/>perque tuum memori ductum mihi pectus alumnae,



<lb n="275"/>ut me si seruare potes, nec perdere malis. 
<lb n="276"/>sin autem optatae spes est incisa salutis,
<lb n="277"/>ne mihi quam merui inuideas, nutricula, mortem.
<lb n="278"/>nam nisi te nobis malus o malus, optima Carme,
<lb n="279"/>ante hunc conspectum casusue deusue tulisset,
<lb n="280"/>aut ferro hoc' (aperit ferrum quod ueste latebat) 
<lb n="281"/>'purpureum patris dempsissem uertice crinem,
<lb n="282"/>aut mihi praesenti peperissem uulnere letum.'
<lb n="283"/>Vix haec ediderat cum clade exterrita tristi
<lb n="284"/>intonsos multo deturpat puluere crinis
<lb n="285"/>et grauiter questu Carme complorat anili. 
<lb n="286"/>'o mihi nunc iterum crudelis reddite Minos,
<lb n="287"/>o iterum nostrae Minos inimice senectae,
<lb n="288"/>semper ut aut olim natae te propter eundem,
<lb n="289"/>aut Amor insanae luctum portauit alumnae!
<lb n="290"/>ten ego tam longe capta atque auecta nequiui, 
<lb n="291"/>tam graue seruitium, tam duros passa labores,
<lb n="292"/>effugere, o bis iam exitium crudele meorum?
<lb n="293"/>iam iam nec nobis aequo senioribus ullum
<lb n="294"/>uiuere uti cupiam uiuit genus. ut quid ego amens



<lb n="295"/>te erepta, o Britomarti, meae spes una salutis, 
<lb n="296"/>te, Britomarti, diem potui producere uitae?
<lb n="297"/>atque utinam celeri ne tantum grata Dianae
<lb n="298"/>uenatus esses uirgo sectata uirorum,
<lb n="299"/>Gnosia neu Partho contendens spicula cornu
<lb n="300"/>Dictaeas ageres ad gramina nota capellas! 
<lb n="301"/>numquam tam obnixe fugiens Minois amores
<lb n="302"/>praeceps aerii specula de montis ibi isses
<lb n="303"/>unde alii fugisse ferunt, et numen Aphaeae
<lb n="304"/>uirginis assignant, alii, quo notior esses,
<lb n="305"/>Dictynam dixere tuo de nomine Lunam. 
<lb n="306"/>sint haec uera uelim: mihi certe, nata, peristi:
<lb n="307"/>numquam ego te summo uolitantem uertice montis
<lb n="308"/>Hyrcanos inter comites agmenque ferarum
<lb n="309"/>conspiciam nec te redeuntem amplexa tenebo.
<lb n="310"/>uerum haec tum nobis grauia atque indigna fuere 



<lb n="311"/>tum, mea alumna, tui cum spes integra maneret,
<lb n="312"/>et uox ista meas nondum uiolauerat auris.
<lb n="313"/>ten etiam fortuna mihi crudelis ademit,
<lb n="314"/>ten, quae sola meae uiuendi causa senectae?
<lb n="315"/>saepe tuo dulci nequiquam capta sopore, 
<lb n="316"/>cum premeret natura, mori me uelle negaui,
<lb n="317"/>ut tibi Corycio glomerarem flammea luto.
<lb n="318"/>quo nunc me, infelix, aut quae me fata reseruant?
<lb n="319"/>an nescis, qua lege patris de uertice summo
<lb n="320"/>edita candentis praetexat purpura canos. 
<lb n="321"/>quae tenuis patrio praes sit suspensa capillo?
<lb n="322"/>si nescis, aliquam possum sperare salutem,
<lb n="323"/>inscia quandoquidem scelus es commenta nefandum.
<lb n="324"/>sin est quod metuo, per te, mea alumna, tuumque
<lb n="325"/>expertum multis miserae mihi rebus amorem, 
<lb n="326"/>perdere saeua precor per flumina te Ilythyiae,
<lb n="327"/>ne tantum &dagger;in facinus tam nulla mente sequaris.
<lb n="328"/>non ego te incepto, fieri quod non pote, conor
<lb n="329"/>flectere amore, neque est cum dis contendere nostrum;



<lb n="330"/>sed patris incolumi potius denubere regno 
<lb n="331"/>atque aliquos tamen esse uelis tibi, alumna, penatis
<lb n="332"/>hoc unum exitio docta atque experta monebo.
<lb n="333"/>quod si non alia poteris ratione parentem
<lb n="334"/>flectere (sed poteris: quid enim non unica possis?)
<lb n="335"/>tu potius tamen ista, pio cum iure licebit, 
<lb n="336"/>cum facti causam tempusque doloris habebis,
<lb n="337"/>tunc potius conata tua atque incepta referto,
<lb n="338"/>meque deosque tibi comites, mea alumna, futuros
<lb n="339"/>polliceor: nihil est, quod texitur ordine, longum.'
<lb n="340"/>His ubi sollicitos animi releuauerat aestus 
<lb n="341"/>uocibus et blanda pectus spe luserat aegrum,
<lb n="342"/>paulatim tremebunda genis obducere uestem
<lb n="343"/>uirginis et placidam tenebris captare quietem,
<lb n="344"/>inuerso bibulum restinguens lumen oliuo,
<lb n="345"/>incipit, ad crebrosque insani pectoris ictus 
<lb n="346"/>ferre manum, assiduis mulcens praecordia palmis.
<lb n="347"/>noctem illam sic maesta super morientis alumnae
<lb n="348"/>frigidulos cubito subnisa pependit ocellos.
<lb n="349"/>Postera lux ubi laeta diem mortalibus almum,
<lb n="350"/>et gelida (uenientis enim) quatiebat ab Oeta 



<lb n="351"/>quem pauidae alternis fugitant optantque puellae,
<lb n="352"/>Hesperium uitant, optant ardescere Eoum,
<lb n="353"/>praeceptis paret uirgo nutricis et omnis
<lb n="354"/>undique conquirit nubendi sedula causas.
<lb n="355"/>temptantur patriae summissis uocibus aures, 
<lb n="356"/>laudanturque nouae pacis bona: multus inepto
<lb n="357"/>uirginis insolitae sermo nouus errat in ore.
<lb n="358"/>nunc tremere instantis belli certamina dicit,
<lb n="359"/>communemque timere deum; nunc regis amicis,
<lb n="360"/>iamque ipsi uerita est: orbum flet maesta parentem, 
<lb n="361"/>cum Ioue communis qui non dat habere nepotes.
<lb n="362"/>nunc etiam conficta dolo mendacia turpi
<lb n="363"/>inuenit et diuum terret formidine ciuis.
<lb n="364"/>nunc alia ex aliis (nec desunt) omina quaerit.
<lb n="365"/>quin etiam castos ausa est corrumpere uates, 
<lb n="366"/>ut, cum caesa pio cecidisset uictima ferro,



<lb n="367"/>esset qui generum Minoa auctoribus extis
<lb n="368"/>iungere et ancipitis suaderet tollere pugnas.
<lb n="369"/>At nutrix patula componens sulpura testa
<lb n="370"/>narcissum casiamque herbas contundit olentis, 
<lb n="371"/>terque nouena ligans triplici diuersa colore
<lb n="372"/>fila, 'ter in gremium mecum' inquit 'despue, uirgo,
<lb n="373"/>despue ter uirgo: numero deus impare gaudet.'
<lb n="374"/>inde Ioui magno geminans furialia sacra,
<lb n="375"/>sacra nec Idaeis anubus nec cognita Grais, 
<lb n="376"/>pergit, Amyclaeo spargens altaria thallo,
<lb n="377"/>regis Iolciacis animum defigere uotis.
<lb n="378"/>uerum ubi nulla mouet stabilem fallacia Nisum,
<lb n="379"/>nec possunt homines nec possunt flectere diui,
<lb n="380"/>(tanta est in paruo fiducia crine cauendi) 
<lb n="381"/>rursus ad inceptum sociam se iungit alumnae,
<lb n="382"/>purpureumque parat rursus tondere capillum,
<lb n="383"/>tam longo quod iam captat succurrere amori.
<lb n="384"/>non minus illa tamen Rhauci quod moenia crescant,



<lb n="385"/>gaudeat, et cineri patria est iucunda sepulto. 
<lb n="386"/>Ergo &dagger;metu capiti Scylla est inimica paterno:
<lb n="387"/>tum coma Sidonio florens deciditur ostro,
<lb n="388"/>tum capitur Megara et diuum responsa probantur,
<lb n="389"/>tum suspensa nouo ritu de nauibus altis
<lb n="390"/>per mare caeruleum trahitur Niseia uirgo. 
<lb n="391"/>complures illam nymphae mirantur in undis,
<lb n="392"/>miratur pater Oceanus et candida Tethys
<lb n="393"/>et cupidas secum rapiens Galatea sorores.
<lb n="394"/>illa etiam iunctis magnum quae piscibus aequor
<lb n="395"/>et glauco bipedum curru metitur equorum, 
<lb n="396"/>Leucothea, paruusque dea cum matre Palaemon,
<lb n="397"/>illi etiam alternas sortiti uiuere luces,
<lb n="398"/>cara Iouis suboles, magnum Iouis incrementum,
<lb n="399"/>Tyndaridae niueos mirantur uirginis artus.
<lb n="400"/>has adeo uoces atque haec lamenta per auras 
<lb n="401"/>fluctibus in mediis questu uoluebat inani,
<lb n="402"/>ad caelum infelix ardentia lumina tendens,
<lb n="403"/>lumina, nam teneras arcebant uincula plantas:
<lb n="404"/>'supprimite o paulum turbati flamina uenti,
<lb n="405"/>dum queror et diuos, quamquam nil testibus illis 
<lb n="406"/>profeci, extrema moriens tamen alloquor hora.
<lb n="407"/>uos ego, uos adeo, uenti, testabor, et aurae,



<lb n="408"/>uos, &dagger;o numantina&dagger; si qui de gente uenitis,
<lb n="409"/>cernitis? illa ego sum cognato sanguine uobis,
<lb n="410"/>Scylla (quod o salua liceat te dicere, Procne) 
<lb n="411"/>illa ego sum, Nisi pollentis filia quondam,
<lb n="412"/>certatim ex omni petiit quam Graecia regno,
<lb n="413"/>qua curuus terras amplectitur Hellespontus.
<lb n="414"/>illa ego sum, Minos, sacrato foedere coniunx
<lb n="415"/>dicta tibi: tamen haec etsi non accipis, audis. 
<lb n="416"/>uinctane tam magni tranabo gurgitis undas?
<lb n="417"/>uincta tot assiduas pendebo ex ordine luces?
<lb n="418"/>non equidem me alio possum contendere dignam
<lb n="419"/>supplicio, quod sic patriam carosque penatis
<lb n="420"/>hostibus immitique addixi ignara tyranno. 
<lb n="421"/>uerum istaec, Minos, illos scelerata putaui,
<lb n="422"/>si nostra ante aliquis nudasset foedera casus,
<lb n="423"/>facturos, quorum direptis moenibus urbis
<lb n="424"/>o ego crudelis flamma delubra petiui.
<lb n="425"/>te uero uictore prius uel sidera cursus 
<lb n="426"/>mutatura suos quam te mihi talia captae
<lb n="427"/>facturum metui. iam iam scelus omnia uincit.
<lb n="428"/>ten ego plus patrio dilexi perdita regno?
<lb n="429"/>ten ego? nec mirum; uultu decepta puella



<lb n="430"/>ut uidi, ut perii, ut me malus abstulit error. 
<lb n="431"/>non equidem ex isto speraui corpore posse
<lb n="432"/>tale malum nasci, formae quae sidere fallor.
<lb n="433"/>me non deliciis commouit regia diues,
<lb n="434"/>curalio diues fragili et lacrimoso electro,
<lb n="435"/>me non florentes aequali corpore nymphae, 
<lb n="436"/>non metus incendens potuit retinere deorum.
<lb n="437"/>omnia uicit amor: quid enim non uinceret ille?
<lb n="438"/>non mihi iam pingui sudabunt tempora myrrha,
<lb n="439"/>pronuba nec castos accendet pinus honores,
<lb n="440"/>nec Libys Assyrio sternetur lectulus ostro. 
<lb n="441"/>magna queror: ne tu illa quidem communis alumna
<lb n="442"/>omnibus iniecta, tellus, tumulabis harena.
<lb n="443"/>men inter matres ancillarisque maritas,
<lb n="444"/>men alias inter famularum munere fungi,
<lb n="445"/>coniugis atque tuae, quaecumque erit illa, beatae 



<lb n="446"/>non licuit grauidos penso deuoluere fusos?
<lb n="447"/>at belli saltem captiuam lege necasses!
<lb n="448"/>iam fessae tandem fugiunt de corpore uires,
<lb n="449"/>et caput inflexa lentum ceruice recumbit,
<lb n="450"/>marmorea adductis liuescunt bracchia nodis. 
<lb n="451"/>aequorei pristes, immania corpora ponti,
<lb n="452"/>undique conueniunt, et glauco in gurgite circum
<lb n="453"/>uerbere caudarum atque oris minitantur hiatu.
<lb n="454"/>iam tandem casus hominum, iam respice, Minos!
<lb n="455"/>sit satis hoc, tantum Scyllam uidisse malorum. 
<lb n="456"/>uel fato fuerit nobis haec debita pestis,
<lb n="457"/>uel casu incerto, merita uel denique culpa:
<lb n="458"/>omnia nam potius quam te fecisse putabo.'
<lb n="459"/>Labitur interea resoluta ab litore classis,
<lb n="460"/>magna repentino sinuantur lintea coro. 
<lb n="461"/>flectitur in uiridi remus sale, languida fessae
<lb n="462"/>uirginis in cursu moritur querimonia longo.
<lb n="463"/>deserit angustis inclusum faucibus Isthmon,
<lb n="464"/>Cypselidae magni florentia regna Corinthi;
<lb n="465"/>praeterit abruptas Scironis protinus arces, 
<lb n="466"/>infestumque suis dirae testudinis exit
<lb n="467"/>spelaeum, multoque cruentas hospite cautes.



<lb n="468"/>iamque adeo tutum longe Piraeea cernit,
<lb n="469"/>et notas &dagger;secum heu frustra respectat Athenas.
<lb n="470"/>iam procul e fluctu Salaminia respicit arua 
<lb n="471"/>florentisque uidet iam Cycladas : hinc &dagger;uenus illi
<lb n="472"/>&dagger;sinius, hinc statio contra patet Hermionea.
<lb n="473"/>linquitur ante alias longe gratissima Delos
<lb n="474"/>Nereidum matri et Neptuno Aegaeo.
<lb n="475"/>prospicit incinctam spumanti litore Cythnum, 
<lb n="476"/>marmoreamque Paron, uiridemque adlapsa Donysam,
<lb n="477"/>&dagger;Aeginamque simul &dagger;salutiferamque Seriphum.
<lb n="478"/>fertur et incertis iactatur ad omnia uentis,
<lb n="479"/>cumba uelut, magnas sequitur cum paruula classis,
<lb n="480"/>Afer et hiberno bacchatur in aequore turbo. 
<lb n="481"/>donec tale decus formae uexarier undis



<lb n="482"/>non tulit ac miseros mutauit uirginis artus
<lb n="483"/>caeruleo pollens coniunx Neptunia regno.
<lb n="484"/>sed tamen aeternum squamis uestire puellam
<lb n="485"/>infidosque inter teneram committere pisces 
<lb n="486"/>non statuit (nimium est auidum pecus Amphitrites):
<lb n="487"/>acriis potius sublimem sustulit alis,
<lb n="488"/>esset ut in terris facti de nomine Ciris,
<lb n="489"/>Ciris Amyclaeo formosior ansere Ledae.
<lb n="490"/>hic uelut in niueo tenera est cum primitus ouo 
<lb n="491"/>effigies animantis et internodia membris
<lb n="492"/>imperfecta nouo fluitant concreta calore,
<lb n="493"/>sic liquido Scyllae circumfusum aequore corpus
<lb n="494"/>semiferi incertis etiam nunc partibus artus
<lb n="495"/>undique mutabant atque undique mutabantur. 
<lb n="496"/>oris honos primum et multis optata labella
<lb n="497"/>et patulae frontis species concrescere in unum
<lb n="498"/>coepere et gracili mentum producere rostro.
<lb n="499"/>tum qua se medium capitis discrimen agebat,
<lb n="500"/>ecce repente uelut patrios imitatus honores 
<lb n="501"/>puniceam concussit apex in uertice cristam,
<lb n="502"/>at mollis uarios intexens pluma colores
<lb n="503"/>marmoreum uolucri uestiuit tegmine corpus,
<lb n="504"/>lentaque perpetuas fuderunt bracchia pennas.



<lb n="505"/>inde alias partes minioque infecta rubenti 
<lb n="506"/>crura nouam maciesque obduxit squalida pellem,
<lb n="507"/>et pedibus teneris unguis adfixit acutos.
<lb n="508"/>et tamen hoc demum miserae succurrere pacto
<lb n="509"/>uix fuerat placida Neptuni coniuge dignum.
<lb n="510"/>numquam illam post haec oculi uidere suorum 
<lb n="511"/>purpureas flauo retinentem uertice uittas,
<lb n="512"/>non thalamus Syrio fraglans accepit amomo,
<lb n="513"/>nullae illam sedes: quid enim cum sedibus illi?
<lb n="514"/>quae simul ut sese cano de gurgite uelox
<lb n="515"/>cum sonitu ad caelum stridentibus extulit alis 
<lb n="516"/>et multum late dispersit in aequora rorem,
<lb n="517"/>infelix uirgo nequiquam a morte recepta
<lb n="518"/>incultum solis in rupibus exigit aeuum,
<lb n="519"/>rupibus et scopulis et litoribus desertis.
<lb n="520"/>nec tamen hoc ipsum poena sine: namque deum rex 
<lb n="521"/>omnia qui imperio terrarum milia uersat,
<lb n="522"/>commotus talem ad superos uolitare puellam,
<lb n="523"/>cum pater exstinctus caeca sub nocte lateret,
<lb n="524"/>illi pro pietate sua (nam saepe uigentum



<lb n="525"/>sanguine taurorum supplex resperserat aras, 
<lb n="526"/>saepe deum largo decorarat munere sedes)
<lb n="527"/>reddidit optatam mutato corpore uitam,
<lb n="528"/>fecitque in terris haliaetos ales ut esset:
<lb n="529"/>quippe aquilis semper gaudet deus ille coruscis.
<lb n="530"/>huic uero miserae, quoniam damnata deorum 
<lb n="531"/>iudicio &dagger;natique et coniugis ante fuisset,
<lb n="532"/>infesti apposuit odium crudele parentis.
<lb n="533"/>namque ut in aetherio signorum munere praestans,
<lb n="534"/>unum quem duplici stellarum sidere uidi,
<lb n="535"/>Scorpios alternis clarum fugat Oriona; 
<lb n="536"/>sic inter sese tristis haliaetos iras
<lb n="537"/>et ciris memori seruant ad saecula fato.
<lb n="538"/>quacumque illa leuem fugiens secat aethera pennis,
<lb n="539"/>ecce inimicus atrox magno stridore per auras
<lb n="540"/>insequitur Nisus; qua se fert Nisus ad auras, 
<lb n="541"/>illa leuem fugiens raptim secat aethera pennis.




</p></body></text></TEI.2>
