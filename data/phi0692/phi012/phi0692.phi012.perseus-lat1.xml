<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>De Institutione Viri Boni, Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>

  <text n="vir bonus" id="phi0692.phi012.perseus.lat1"><body>
    <head>De Institutione Viri Boni</head>
    <p>
<lb n="1"/>vir bonus et sapiens, qualem uix repperit unum
<lb n="2"/>milibus e cunctis hominum consultus Apollo,
<lb n="3"/>iudex ipse sui totum se explorat ad unguem,
<lb n="4"/>quid proceres, uanique leuis quid opinio uulgi,
<lb n="5"/>securus, mundi instar habens, teres atque rotundus, 
<lb n="6"/>externae ne quid labis per leuia sidat.
<lb n="7"/>ille diem quam longus erit sub sidere Cancri,
<lb n="8"/>quantaque nox tropico se porrigit in Capricorno,
<lb n="9"/>cogitat et iusto trutinae se examine pendit,
<lb n="10"/>ne quid hiet, ne quid protuberet, angulus aequis 
<lb n="11"/>partibus ut coeat, nil ut deliret amussis,
<lb n="12"/>sit solidum quodcumque subest nec inania subtus
<lb n="13"/><del>indicet admotus digitis pellentibus ictus</del>,
<lb n="14"/>non prius in dulcem declinans lumina somnum
<lb n="15"/>omnia quam longi reputauerit acta diei. 
<lb n="16"/>quo praetergressus, quid gestum in tempore, quid non.
<lb n="17"/>cur isti facto decus afuit aut ratio illi?
<lb n="18"/>quid mihi praeteritum, cur haec sententia sedit



<lb n="19"/>quam melius mutare fuit? miseratus egentem
<lb n="20"/>cur aliquem fracta persensi mente dolorem? 
<lb n="21"/>quid uolui quod nolle bonum foret? utile honesto
<lb n="22"/>cur malus antetuli? num dicto aut denique uultu
<lb n="23"/>perstrictus quisquam? cur me natura magis quam
<lb n="24"/>disciplina trahit? sic dicta et facta per omnia
<lb n="25"/>ingrediensque ortoque a uespere cuncta reuoluens 
<lb n="26"/>offensus prauis dat palmam et praemia rectis.



</p></body></text>

</TEI.2>
