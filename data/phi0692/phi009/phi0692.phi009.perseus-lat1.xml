<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>Catalepton, Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>

<text><group>



  

  

  

  

  

  

  <text n="catalepton" id="phi0692.phi009.perseus.lat1"><body>
    <head>Catalepton</head>

<div1 type="poem" n="1"><p>
<lb n="1"/>Delia saepe tibi uenit. sed, Tucca, uidere
<lb n="2"/>non licet: occulitur limine clausa uiri.
<lb n="3"/>Delia saepe tibi, non uenit adhuc mihi: namque
<lb n="4"/>si occulitur, longe est tangere quod nequeas.
<lb n="5"/>uenerit: audiui. sed iam mihi nuntius iste 
<lb n="6"/>quid prodest? illi dicite, quoi rediit.
</p></div1>

<div1 type="poem" n="2"><p>
<lb n="1"/>Corinthiorum amator iste uerborum,
<lb n="2"/>iste iste rhetor! namque quatenus totus



<lb n="3"/>Thucydides, tyrannus Atticaest febris,
<lb n="4"/>tau Gallicum min et psin et 'male illi sit'&mdash;
<lb n="5"/>ista omnia ista uerba miscuit fratri. 
</p></div1>

<div1 type="poem" n="3"><p>
<lb n="1"/>Aspice, quem ualido subnixum gloria regno
<lb n="2"/>altius et caeli sedibus extulerat:



<lb n="3"/>terrarum hic bello magnum concusserat orbem,
<lb n="4"/>hic reges Asiae fregerat, hic populos;
<lb n="5"/>hic graue seruitium tibi, iam tibi, Roma, ferebat 
<lb n="6"/>(cetera namque uiri cuspide conciderant):
<lb n="7"/>cum subito in medio rerum certamine praeceps
<lb n="8"/>corruit, ex patria pulsus in exilium.
<lb n="9"/>tale deae numen; tali mortalia nutu
<lb n="10"/>fallax momento temporis hora terit. 
</p></div1>

<div1 type="poem" n="4"><p>
<lb n="1"/>Quocumque ire ferunt uariae nos tempora uitae,
<lb n="2"/>tangere quas terras quosque uidere homines,
<lb n="3"/>dispeream, si te fuerit mihi carior alter.
<lb n="4"/>alter enim quis te dulcior esse potest,
<lb n="5"/>cui iuueni ante alios diui diuumque sorores 
<lb n="6"/>cuncta, neque indigno, Musa, dedere bona,
<lb n="7"/>cuncta, quibus gaudet Phoebi chorus ipseque Phoebus?
<lb n="8"/>doctior o quis te, Musa, fuisse potest?
<lb n="9"/>o quis te in terris loquitur iucundior uno?
<lb n="10"/>Clio nam certe candida non loquitur. 



<lb n="11"/>quare illud satis est, si te permittis amari;
<lb n="12"/>nam contra ut sit amor mutuus, unde mihi?
</p></div1>

<div1 type="poem" n="5"><p>
<lb n="1"/>Ite hinc, inanes, ite, rhetorum ampullae,
<lb n="2"/>inflata &dagger;rhoso non Achaico uerba,
<lb n="3"/>et uos, Selique Tarquitique Varroque,
<lb n="4"/>scholasticorum natio madens pingui,
<lb n="5"/>ite hinc, inanis cymbalon iuuentutis. 
<lb n="6"/>tuque, o mearum cura, Sexte, curarum
<lb n="7"/>uale, Sabine; iam ualete, formosi.
<lb n="8"/>nos ad beatos uela mittimus portus,
<lb n="9"/>magni petentes docta dicta Sironis,
<lb n="10"/>uitamque ab omni uindicabimus cura. 
<lb n="11"/>ite hinc, Camenae, uos quoque ite saluete,



<lb n="12"/>dulces Camenae, nam fatebimur uerum,
<lb n="13"/>dulces fuistis, et tamen meas chartas
<lb n="14"/>reuisitote, sed pudenter et raro
</p></div1>

<div1 type="poem" n="6"><p>
<lb n="1"/>Socer, beate nec tibi nec alteri,
<lb n="2"/>generque Noctuine, putidum caput,
<lb n="3"/>tuone nunc puella talis et tuo
<lb n="4"/>stupore pressa rus abiuit? ei mihi,
<lb n="5"/>ut ille uersus usquequaque pertinet: 
<lb n="6"/>'gener socerque, perdidistis omnia.'
</p></div1>

<div1 type="poem" n="7"><p>
<lb n="1"/>Scilicet hoc sine fraude, Vari dulcissime, dicam:
<lb n="2"/>dispeream, nisi me perdidit iste putus.
<lb n="3"/>sin autem praecepta uetant me dicere, sane
<lb n="4"/>non dicam, sed me perdidit iste puer.



</p></div1>

<div1 type="poem" n="8"><p>
<lb n="1"/>Villula, quae Sironis eras, et pauper agelle,
<lb n="2"/>uerum illi domino tu quoque diuitiae,
<lb n="3"/>me tibi et hos una mecum, quos semper amaui,
<lb n="4"/>si quid de patria tristius audiero,
<lb n="5"/>commendo, in primisque patrem. tu nunc eris illi, 
<lb n="6"/>Mantua quod fuerat quodque Cremona prius.
</p></div1>

<div1 type="poem" n="9"><p>
<lb n="1"/>Pauca mihi, niueo sed non incognita Phoebo,
<lb n="2"/>pauca mihi doctae dicite Pegasides.
<lb n="3"/>uictor adest, magni magnum decus ecce triumphi,
<lb n="4"/>uictor, qua terrae quaque patent maria,
<lb n="5"/>horrida barbaricae portans insignia pugnae, 
<lb n="6"/>magnus ut Oenides utque superbus Eryx;
<lb n="7"/>nec minus idcirco uestros expromere cantus
<lb n="8"/>maximus et sanctos dignus inire choros.
<lb n="9"/>hoc itaque insuetis iactor magis, optime, curis,
<lb n="10"/>quid de te possim scribere quidue tibi. 
<lb n="11"/>namque (fatebor enim) quae maxima deterrendi
<lb n="12"/>debuit, hortandi maxima causa fuit.
<lb n="13"/>pauca tua in nostras uenerunt carmina chartas,



<lb n="14"/>carmina cum lingua, tum sale Cecropio,
<lb n="15"/>carmina, quae Phrygium, saeclis accepta futuris, 
<lb n="16"/>carmina, quae Pylium uincere digna senem.
<lb n="17"/>molliter hic uiridi patulae sub tegmine quercus
<lb n="18"/>Moeris pastores et Meliboeus erant,
<lb n="19"/>dulcia iactantes alterno carmina uersu,
<lb n="20"/>qualia Trinacriae doctus amat iuuenis. 
<lb n="21"/>certatim ornabant omnes heroida diui,
<lb n="22"/>certatim diuae munere quoque suo.
<lb n="23"/>felicem ante alias o te scriptore puellam!
<lb n="24"/>altera non fama dixerit esse prior:
<lb n="25"/>non illa, Hesperidum ni munere capta fuisset, 
<lb n="26"/>quae uolucrem cursu uicerat Hippomenen;
<lb n="27"/>candida cycneo non edita Tyndaris ouo,
<lb n="28"/>non supero fulgens Cassiopea polo,
<lb n="29"/>non defensa diu &dagger;multum certamine equorum
<lb n="30"/>optabant &dagger;grauidae quod sibi quaeque manus&dagger;, 
<lb n="31"/>saepe animam generi pro qua pater impius hausit,



<lb n="32"/>saepe rubrae similis sanguine fluxit humus;
<lb n="33"/>regia non Semele, non Inachis Acrisione,
<lb n="34"/>immiti expertae fulmine et imbre Iouem;
<lb n="35"/>non cuius raptu pulsi liquere penatis 
<lb n="36"/>Tarquinii patrios, filius atque pater,
<lb n="37"/>illo quo primum dominatus Roma superbos
<lb n="38"/>mutauit placidis tempore consulibus.
<lb n="39"/>multa neque immeritis donauit praemia alumnis,
<lb n="40"/>praemia Messallis maxima Publicolis. 
<lb n="41"/>nam quid ego immensi memorem studia ista laboris?
<lb n="42"/>horrida quid durae tempora militiae?
<lb n="43"/>castra foro toties, urbi praeponere castra,
<lb n="44"/>tam procul haec gnato, tam procul haec patria?
<lb n="45"/>immoderata pati iam sidera, iamque calores? 
<lb n="46"/>sternere uel dura posse super silice?
<lb n="47"/>saepe trucem aduerso perlabi sidere pontum?
<lb n="48"/>saepe mare audendo uincere, saepe hiemem?
<lb n="49"/>saepe etiam densos immittere corpus in hostis,
<lb n="50"/>communem belli nec meminisse deum? 
<lb n="51"/>nunc celeres Afros, periurae milia gentis,



<lb n="52"/>aurea nunc rapidi flumina adire Tagi?
<lb n="53"/>nunc aliam ex alia bellando quaerere gentem,
<lb n="54"/>uincere et Oceani finibus ulterius?
<lb n="55"/>non nostrum est tantas, non, inquam, attingere laudes 
<lb n="56"/>quin ausim hoc etiam dicere, uix hominum est.
<lb n="57"/>ipsa haec, ipsa ferent rerum monumenta per orbem,
<lb n="58"/>ipsa sibi egregium facta decus parient.
<lb n="59"/>nos ea, quae tecum finxerunt carmina diui,
<lb n="60"/>Cynthius et Musae, Bacchus et Aglaie, 
<lb n="61"/>si laude aspirare humilis et adire Cyrenas,
<lb n="62"/>si patrio Graios carmine adire sales
<lb n="63"/>possumus, optatis plus iam procedimus ipsis.
<lb n="64"/>hoc satis est; pingui nil mihi cum populo.
</p></div1>

<div1 type="poem" n="10"><p>
<lb n="1"/>Sabinus ille, quem uidetis, hospites,
<lb n="2"/>ait fuisse mulio celerrimus,
<lb n="3"/>neque ullius uolantis impetum cisi
<lb n="4"/>nequisse praeterire, siue Mantuam
<lb n="5"/>opus foret uolare siue Brixiam. 
<lb n="6"/>et hoc negat Tryphonis-aemuli domum



<lb n="7"/>negare nobilem insulamue Caeruli,
<lb n="8"/>ubi iste post Sabinus ante Quintio
<lb n="9"/>bidente dicit attodisse forcipe
<lb n="10"/>comata colla, ne Cytorio iugo 
<lb n="11"/>premente dura uulnus ederet iuba.
<lb n="12"/>Cremona frigida et lutosa Gallia,
<lb n="13"/>tibi haec fuisse et esse cognitissima
<lb n="14"/>ait Sabinus: ultima ex origine
<lb n="15"/>tua stetisse dicit in uoragine, 
<lb n="16"/>tua in palude deposisse sarcinas,
<lb n="17"/>et inde tot per orbitosa milia
<lb n="18"/>iugum tulisse, laeua siue dextera
<lb n="19"/>strigare mula siue utrumque coeperat
<lb n="20"/> <gap/> <lb n="21"/>neque ulla uota semitalibus deis
<lb n="22"/>sibi esse facta, praeter hoc nouissimum,
<lb n="23"/>paterna lora proximumque pectinem.
<lb n="24"/>sed haec prius fuere: nunc eburnea
<lb n="25"/>sedetque sede seque dedicat tibi, 
<lb n="26"/>gemelle Castor et gemelle Castoris.



</p></div1>

<div1 type="poem" n="11"><p>
<lb n="1"/>Quis deus, Octaui, te nobis abstulit? an quae
<lb n="2"/>dicunt, a, nimio pocula dura mero?
<lb n="3"/>'uobiscum, si est culpa, bibi. sua quemque sequuntur
<lb n="4"/>fata : quid immeriti crimen habent cyathi?'
<lb n="5"/>scripta quidem tua nos multum mirabimur et te 
<lb n="6"/>raptum et Romanam flebimus historiam,
<lb n="7"/>sed tu nullus eris. peruersi dicite manes,
<lb n="8"/>hunc superesse patri quae fuit inuidia?



</p></div1>

<div1 type="poem" n="12"><p>
<lb n="1"/>Superbe Noctuine, putidum caput,
<lb n="2"/>datur tibi puella, quam petis, datur;
<lb n="3"/>datur, superbe Noctuine, quam petis.
<lb n="4"/>sed, o superbe Noctuine, non uides
<lb n="5"/>duas habere filias Atilium, 
<lb n="6"/>duas, et hanc et alteram, tibi dari.
<lb n="7"/>adeste nunc, adeste : ducit, ut decet,
<lb n="8"/>superbus ecce Noctuinus hirneam.
<lb n="9"/>Talasio, Talasio, Talasio!
</p></div1>

<div1 type="poem" n="13"><p>
<lb n="1"/>Iacere me, quod alta non possim, putas,
<lb n="2"/>ut ante, uectari freta,
<lb n="3"/>nec ferre durum frigus aut aestum pati
<lb n="4"/>neque arma uictoris sequi?
<lb n="5"/>ualent, ualent mihi ira et antiquus furor 
<lb n="6"/>et lingua, qua mas sim tibi,
<lb n="7"/>et prostitutae turpe contubernium



<lb n="8"/>sororis. o quid me incitas?
<lb n="9"/>quid, impudice et improbande Caesari,
<lb n="10"/>si furta dicantur tua, 
<lb n="11"/>et helluato sera patrimonio
<lb n="12"/>in fratre parsimonia,
<lb n="13"/>uel acta puero cum uiris conuiuia,
<lb n="14"/>udaeque per somnum nates,
<lb n="15"/>et inscio repente clamatum insuper 
<lb n="16"/>Talasio, Talasio?
<lb n="17"/>quid palluisti, femina? an ioci dolent?
<lb n="18"/>an facta cognoscis tua?
<lb n="19"/>non me uocabis pulchra per Cotyttia
<lb n="20"/>ad feriatos fascinos, 
<lb n="21"/>nec dein mouere lumbulos in caltula
<lb n="22"/>prensis uidebo altaribus,
<lb n="23"/>flauumque propter Thybrim olentis nauticum



<lb n="24"/>uocare, ubi adpulsae rates
<lb n="25"/>stant in uadis caeno retentae sordido, 
<lb n="26"/>macraque luctantes aqua;
<lb n="27"/>neque in culinam et uncta compitalia
<lb n="28"/>dapesque duces sordidas,
<lb n="29"/>quibus repletus ut saliuosis &dagger;aquis
<lb n="30"/>obesam ad uxorem redis, 
<lb n="31"/>exaestuantes dote soluis pantices,
<lb n="32"/>os crusque lambis sauiis.
<lb n="33"/>nunc laede, nunc lacesse, si quicquam uales!
<lb n="34"/>et nomen ascribo tuum.
<lb n="35"/>cinaede Luci, iamne te liquere opes, 
<lb n="36"/>fameque genuini crepant?
<lb n="37"/>uidebo habentem praeter ignauos nihil
<lb n="38"/>fratres et iratum Iouem,
<lb n="39"/>scissumque uentrem et hirneosi patrui
<lb n="40"/>pedes inedia turgidos. 



</p></div1>

<div1 type="poem" n="13a"><p>
<lb n="1"/>Palladis arce sub hac Itali est iniuria saecli,
<lb n="2"/>antiquis hospes non minor ingeniis,
<lb n="3"/>et quo Roma uiro doctis certaret Athenis;
<lb n="4"/>ferrea sed nulli uincere fata datur.
</p></div1>

<div1 type="poem" n="14"><p>
<lb n="1"/>Si mihi susceptum fuerit decurrere munus,
<lb n="2"/>o Paphon, o sedes quae colis Idalias,
<lb n="3"/>Troius Aeneas Romana per oppida digno
<lb n="4"/>iam tandem ut tecum carmine uectus eat:
<lb n="5"/>non ego ture modo aut picta tua templa tabella 
<lb n="6"/>ornabo et puris serta feram manibus;
<lb n="7"/>corniger hos aries humilis, sed maxima, taurus,
<lb n="8"/>uictima sacratos sparget honore focos,
<lb n="9"/>marmoreusque tibi caput, ignicolorius alas,
<lb n="10"/>in morem picta stabit Amor pharetra. 
<lb n="11"/>adsis, o Cytherea: tuus te Caesar Olympo
<lb n="12"/>et Surrentini litoris ara uocat.



</p></div1>

<div1 type="poem" n="14a"><p>
<lb n="1"/>Vate Syracosio qui dulcior, Hesiodoque
<lb n="2"/>maior, Homereo non minor ore fuit,
<lb n="3"/>illius haec quoque sunt diuini elementa poetae
<lb n="4"/>et rudis in uario carmine Calliope.




</p></div1></body></text></TEI.2>
