<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	<title>Culex, Appendix Vergiliana</title>
    <editor>Robinson Ellis</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Appendix Vergiliana, sive carmina minora Vergilio adtributa</title>
            <editor>Robinson Ellis</editor>
            <imprint>
              <publisher>e Typographeo Clarendoniano</publisher>
              <pubPlace>Oxonii</pubPlace>
              <date>1907</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
      <editorialDesc>
        <p>Keyboarding</p>
      </editorialDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
    <change>Added to repository November, 2011. Unreleased.</change>
  </teiHeader>

<text n="culex" id="phi0692.phi003.perseus.lat1"><body>
  <head>Culex</head><p>
<lb n="1"/>lusimus, Octaui, gracili modulante Thalia
<lb n="2"/>atque ut araneoli tenuem formauimus orsum.
<lb n="3"/>lusimus: haec propter Culicis sint carmina dicta,
<lb n="4"/>omnis ut historiae per ludum consonet ordo
<lb n="5"/>notitiae, doctumque uoces, licet inuidus adsit. 
<lb n="6"/>quisquis erit culpare iocos Musamque paratus,
<lb n="7"/>pondere uel culicis leuior famaque feretur.
<lb n="8"/>posterius grauiore sono tibi Musa loquetur
<lb n="9"/>nostra, dabunt cum securos mihi tempora fructus,
<lb n="10"/>ut tibi digna tuo poliantur carmina sensu. 
<lb n="11"/>Latonae magnique Iouis decus, aurea proles,
<lb n="12"/>Phoebus erit nostri princeps et carminis auctor
<lb n="13"/>et recanente lyra fautor, siue educat illum
<lb n="14"/>Arna Chimaereo Xanthi perfusa liquore,



<lb n="15"/>seu decus Asteriae, seu qua Parnasia rupes 
<lb n="16"/>hinc atque hinc patula praepandit cornua fronte,
<lb n="17"/>Castaliaeque sonans liquido pede labitur unda.
<lb n="18"/>quare Pierii laticis decus, ite, sorores
<lb n="19"/>Naides, et celebrate deum plaudente chorea.
<lb n="20"/>et tu sancta Pales, ad quam uentura recurrit 
<lb n="21"/>agrestum &dagger;bona secura sit cura tenentis&dagger;
<lb n="22"/>aerios nemorum cultus siluasque uirentis:
<lb n="23"/>te cultrice uagus saltus feror inter et antra.
<lb n="24"/>Et tu cui meritis oritur fiducia chartis,
<lb n="25"/>Octaui uenerande, meis adlabere coeptis, 
<lb n="26"/>sancte puer, tibi namque canit non pagina bellum
<lb n="27"/>triste Iouis ponitque  <gap/> <lb n="28"/>Phlegra, Giganteo sparsa est quae sanguine tellus,
<lb n="29"/>nec Centaureos Lapithas compellit in ensis,
<lb n="30"/>urit Erichthonias Oriens non ignibus arces, 
<lb n="31"/>non perfossus Athos nec magno uincula ponto



<lb n="32"/>iacta meo quaerent iam sera uolumine famam,
<lb n="33"/>non Hellespontus pedibus pulsatus equorum,
<lb n="34"/>Graecia cum timuit uenientis undique Persas,
<lb n="35"/>mollia sed tenui decurrere carmina uersu 
<lb n="36"/>uiribus acta suis Phoebo duce ludere gaudent.
<lb n="37"/>haec tibi, sancte puer, memorabimus, haec tibi restet
<lb n="38"/>gloria perpetuum lucens mansura per aeuum.
<lb n="39"/>et tibi sede pia maneat locus, et tibi sospes
<lb n="40"/>debita felicis memoretur uita per annos, 
<lb n="41"/>grata, bonis lucens. sed nos ad coepta feramur.
<lb n="42"/>Igneus aetherias iam Sol penetrarat in arces
<lb n="43"/>candidaque aurato quatiebat lumina curru,
<lb n="44"/>crinibus et roseis tenebras Aurora fugarat:
<lb n="45"/>propulit e stabulis ad pabula laeta capellas 
<lb n="46"/>pastor, et excelsi montis iuga summa petiuit,
<lb n="47"/>florida qua patulos uelabant gramina collis.
<lb n="48"/>iam siluis dumisque uagae, iam uallibus abdunt
<lb n="49"/>corpora, iamque omni celeres e parte uagantes



<lb n="50"/>tondebant tenero uiridantia gramina morsu. 
<lb n="51"/>scrupea desertis haerebant ad caua ripis,
<lb n="52"/>pendula proiectis carpuntur et arbuta ramis,
<lb n="53"/>densaque uirgultis auide labrusca petuntur.
<lb n="54"/>haec suspensa rapit carpente cacumina morsu,
<lb n="55"/>uel salicis lentae uel quae noua nascitur alnus; 
<lb n="56"/>haec teneras fruticum sentis rimatur, at illa
<lb n="57"/>imminet in riui prostantis imaginis umbram.
<lb n="58"/>O bona pastoris, si quis non pauperis usum
<lb n="59"/>mente prius docta fastidiat et probet illi
<lb n="60"/>somnia luxuriae spretis incognita curis 
<lb n="61"/>quae lacerant auidas &dagger;inimico pectore&dagger; mentes.
<lb n="62"/>si non Assyrio feruent bis lauta colore
<lb n="63"/>Attalicis opibus data uellera, si nitor auri
<lb n="64"/>sub laqueare domus animum non angit auarum,
<lb n="65"/>picturaeque decus, lapidum nec fulgor in ulla 



<lb n="66"/>cognitus utilitate manet, nec pocula Gra(??)um
<lb n="67"/>Alconis referunt &dagger;Boethique toreuma, nec Indi
<lb n="68"/>conchea baca maris pretio est; at pectore puro
<lb n="69"/>saepe super tenero prosternit gramine corpus,
<lb n="70"/>florida cum tellus gemmantis picta per herbas 
<lb n="71"/>uere notat dubiis distincta coloribus arua.
<lb n="72"/>atque illum, calamo laetum recanente palustri,
<lb n="73"/>otiaque inuidiae degentem fraude remota,
<lb n="74"/>pollentemque sibi, uiridi cum palmite lucens
<lb n="75"/>Tmolia pampineo subter coma uelat amictu. 
<lb n="76"/>illi sunt gratae rorantes lacte capellae,
<lb n="77"/>et nemus et fecunda Pales et uallibus intus
<lb n="78"/>semper opaca nouis manantia fontibus antra.
<lb n="79"/>Quis magis optato queat esse beatior aeuo,
<lb n="80"/>quam qui mente procul pura sensuque probando 
<lb n="81"/>non auidas agnouit opes nec tristia bella,
<lb n="82"/>nec funesta timet ualidae certamina classis,
<lb n="83"/>non, spoliis dum sancta deum fulgentibus ornet
<lb n="84"/>templa, nec euectus finem transcendat habendi,



<lb n="85"/>aduersum saeuis ultro caput hostibus offert? 
<lb n="86"/>illi falce deus colitur non arte politus,
<lb n="87"/>ille colit lucos, illi Panchaia tura
<lb n="88"/>floribus agrestes herbae uariantibus addunt,
<lb n="89"/>illi dulcis adest requies et pura uoluptas
<lb n="90"/>libera, simplicibus curis huc imminet, omnis 
<lb n="91"/>derigit huc sensus, haec cura est subdita cordi,
<lb n="92"/>quolibet in requiem uictu ut contentus abundet,
<lb n="93"/>iucundoque liget languentia corpora somno.
<lb n="94"/>o pecudes, o Panes, et o gratissima tempe
<lb n="95"/>fontis Hamadryadum, quarum non diuite cultu 
<lb n="96"/>aemulus Ascraeo pastori quisque poeta
<lb n="97"/>securam placido traducit pectore uitam.
<lb n="98"/>Talibus in studiis baculo dum nixus apricas
<lb n="99"/>pastor agit curas et dum non arte canora
<lb n="100"/>compacta solidum modulatur harundine carmen, 
<lb n="101"/>tendit ineuectus radios Hyperionis ardor,
<lb n="102"/>lucidaque aetherio ponit discrimina mundo,
<lb n="103"/>qua iacit Oceanum flammas in utrumque rapacis.
<lb n="104"/>et iam compellente uagae pastore capellae



<lb n="105"/>ima susurrantis repetebant ad uada lymphae, 
<lb n="106"/>quae subter uiridem residebant caerula muscum.
<lb n="107"/>iam medias operum partis euectus erat sol,
<lb n="108"/>cum densas pastor pecudes cogebat in umbras.
<lb n="109"/>ut procul aspexit luco residere uirenti
<lb n="110"/>Delia diua, tuo, quo quondam uicta furore 
<lb n="111"/>uenit Nyctelium fugiens Cadmeis Agaue,
<lb n="112"/>infandas scelerata manus et caede cruenta
<lb n="113"/>quae gelidis bacchata iugis requieuit in antro
<lb n="114"/>posterius poenam nati de morte &dagger;futuram.
<lb n="115"/>hic etiam uiridi ludentes Panes in herba 
<lb n="116"/>et Satyri Dryadesque chorus egere puellae
<lb n="117"/>Naiadum in coetu. non tantum Oeagrius Hebrum
<lb n="118"/>restantem tenuit ripis siluasque canendo,



<lb n="119"/>quantum te pernice morantur, diua, chorea
<lb n="120"/>multa tuo laetae fundentes gaudia uultu. 
<lb n="121"/>ipsa loci natura domum resonante susurro
<lb n="122"/>quis dabat et dulci fessas refouebat in umbra.
<lb n="123"/>nam primum prona surgebant ualle patentes
<lb n="124"/>aeriae platanus, inter quas impia lotos,
<lb n="125"/>impia, quae socios Ithaci maerentis abegit, 
<lb n="126"/>hospita dum nimia tenuit dulcedine captos.
<lb n="127"/>at quibus insigni curru proiectus equorum
<lb n="128"/>ambustus Phaethon luctu mutauerat artus
<lb n="129"/>Heliades, teneris implexae bracchia truncis,
<lb n="130"/>candida fundebant tentis uelamina ramis. 
<lb n="131"/>posterius, cui Demophoon aeterna reliquit
<lb n="132"/>perfidiam lamentanti mala: perfide multis,
<lb n="133"/>perfide Demophoon, et nunc deflende puellis!
<lb n="134"/>quam comitabantur fatalia carmina quercus,
<lb n="135"/>quercus ante datae Cereris quam semina uitae: 
<lb n="136"/>illas Triptolemi mutauit sulcus aristis.
<lb n="137"/>hic magnum Argoae naui decus edita pinus
<lb n="138"/>proceros &dagger;decorat siluas hirsuta per artus,
<lb n="139"/>ac petit aeriis contingere &dagger;montibus astra.



<lb n="140"/>ilicis et nigrae species et fleta cupressus 
<lb n="141"/>umbrosaeque monent fagus hederaeque ligantes
<lb n="142"/>bracchia, fraternos plangat ne populus ictus,
<lb n="143"/>ipsaeque escendunt ad summa cacumina lentae
<lb n="144"/>pinguntque aureolos uiridi pallore corymbos.
<lb n="145"/>quis aderat ueteris myrtus non nescia fati. 
<lb n="146"/>at uolucres patulis residentes dulcia ramis
<lb n="147"/>carmina per uarios edunt resonantia cantus.
<lb n="148"/>his suberat gelidis manans e fontibus unda
<lb n="149"/>quae leuibus placidum riuis sonat acta liquorem.
<lb n="150"/>et quaqua geminas auium uox obstrepit auris; 
<lb n="151"/>hac querulae referunt uoces quis nantia limo
<lb n="152"/>corpora lympha fouet; sonitus alit aeris echo,
<lb n="153"/>argutis et cuncta fremunt ardore cicadis.
<lb n="154"/>at circa passim fessae cubuere capellae
<lb n="155"/>excelsisque super dumis, quos leniter adflans 



<lb n="156"/>aura susurrantis poscit confundere uenti.
<lb n="157"/>Pastor, ut ad fontem densa requieuit in umbra,
<lb n="158"/>mitem concepit proiectus membra soporem,
<lb n="159"/>anxius insidiis nullis, sed lentus in herbis
<lb n="160"/>securo pressos somno mandauerat artus. 
<lb n="161"/>stratus humi dulcem capiebat corde quietem,
<lb n="162"/>ni fors incertos iussisset ducere casus.
<lb n="163"/>nam solitum uoluens ad tempus tractibus isdem
<lb n="164"/>immanis uario maculatus corpore serpens
<lb n="165"/>mersus ut in limo magno sub sideris aestu 
<gap/>
<lb n="166"/>obuia uibranti carpens grauis aere linguae
<lb n="167"/>squamosos late torquebat motibus orbis.
<lb n="168"/>&dagger;tollebant aurae uenientis ad omnia uisus.&dagger;
<lb n="169"/>iam magis atque magis corpus reuolubile uoluens
<lb n="170"/>attollit nitidis pectus fulgoribus, effert 
<lb n="171"/>sublimi ceruice caput, cui crista superne
<lb n="172"/>edita purpureo lucens maculatur amictu,
<lb n="173"/>aspectuque micant flammarum lumina toruo.



<lb n="174"/>metabat sese circum loca, cum uidet &dagger;ingens
<lb n="175"/>aduersum recubare ducem gregis. acrior instat 
<lb n="176"/>lumina diffundens intendere et obuia toruos
<lb n="177"/>saepius arripiens infringere, quod sua quisquam
<lb n="178"/>ad uada uenisset. naturae computat arma,
<lb n="179"/>ardet mente, furit stridoribus, intonat ore,
<lb n="180"/>flexibus euersis torquetur corporis orbis 
<lb n="181"/>manant sanguineae per tractus undique guttae,
<lb n="182"/>spiritibus rumpit fauces. cui cuncta paranti
<lb n="183"/>paruulus hunc prior umoris conterret alumnus,
<lb n="184"/>et mortem uitare monet per acumina. namque
<lb n="185"/>qua diducta genas pandebant lumina, gemmans 
<lb n="186"/>hac senioris erat mature pupula telo
<lb n="187"/>icta leui, cum prosiluit furibundus et illum
<lb n="188"/>obtritum morti misit; cui dissitus omnis
<lb n="189"/>spiritus excessit sensus. tum torua tenentem
<lb n="190"/>lumina respexit serpentem comminus, inde 
<lb n="191"/>impiger, exanimus, uix compos mente refugit,
<lb n="192"/>et ualidum dextra detraxit ab arbore truncum.
<lb n="193"/>qui casus sociarit opem numenne deorum



<lb n="194"/>prodere sit dubium, ualuit sed uincere tali
<lb n="195"/>horrida squamosi uoluentia terga draconis, 
<lb n="196"/>atque reluctantis crebris foedeque petentis
<lb n="197"/>ictibus ossa ferit, cingunt qua tempora cristae.
<lb n="198"/>et quod erat tardus somni languore remoto
<lb n="199"/>&dagger;nescius aspiciens timor obcaecauerat artus
<lb n="200"/>hoc minus impleuit dira formidine mentem. 
<lb n="201"/>quem postquam uidit caesum languescere, sedit.
<lb n="202"/>Iam quatit et biiugis oriens Erebois equos nox,
<lb n="203"/>et piger aurata procedit Vesper ab Oeta,
<lb n="204"/>cum grege compulso pastor duplicantibus umbris
<lb n="205"/>uadit et in fessos requiem dare comparat artus. 
<lb n="206"/>cuius ut intrauit leuior per corpora somnus
<lb n="207"/>languidaque effuso requierunt membra sopore,
<lb n="208"/>effigies ad eum culicis deuenit et illi
<lb n="209"/>tristis ab euentu cecinit conuicia mortis.
<lb n="210"/>'quis, inquit, meritis ad quae delatus acerbas 
<lb n="211"/>cogor adire uices? tua dum mi carior ipsa
<lb n="212"/>uita fuit uita, rapior per inania uentis.
<lb n="213"/>tu lentus refoues iucunda membra quiete,
<lb n="214"/>ereptus taetris ex cladibus: at mea manes



<lb n="215"/>uiscera Lethaeas cogunt tranare per undas. 
<lb n="216"/>praeda Charonis agor. uidi ut flagrantia taedis
<lb n="217"/>limina conlucent infernis omnia templis.
<lb n="218"/>obuia Tisiphone, serpentibus undique compta,
<lb n="219"/>et flammas et saeua quatit mihi uerbera. pone
<lb n="220"/>Cerberus et diris latrantia rictibus ora, 
<lb n="221"/>anguibus hinc atque hinc lurent cui colla reflexis,
<lb n="222"/>sanguineique micant ardorem luminis orbes.
<lb n="223"/>heu quid ab officio digressa est gratia, cum te
<lb n="224"/>restitui superis leti iam limine ab ipso?
<lb n="225"/>praemia sunt pietatis ubi, pietatis honores? 
<lb n="226"/>in uanas abiere uices, ex rure recessit
<lb n="227"/>iustitiae prior illa fides. instantia uidi
<lb n="228"/>alterius, sine respectu mea fata relinquens.
<lb n="229"/>ad parilis agor euentus. fit poena merenti.
<lb n="230"/>poena sit exitium; modo sit dum grata uoluntas, 
<lb n="231"/>exsistat par officium. feror auia carpens
<lb n="232"/>auia Cimmerios inter distantia lucos;



<lb n="233"/>quem circa tristes densentur in ostia Poenae
<lb n="234"/>nam uinctus sedet immanis serpentibus Otos,
<lb n="235"/>deuinctum maestus procul aspiciens Ephialten, 
<lb n="236"/>conati quondam cum sint rescindere mundum.
<lb n="237"/>et Tityos, Latona, tuae memor anxius irae
<lb n="238"/>(implacabilis ira nimis) iacet alitis esca.
<lb n="239"/>terreor a tantis insistere, terreor, umbris,
<lb n="240"/>ad Stygias reuocatus aquas. uix ultimus amni 
<lb n="241"/>exstat nectareas diuum qui prodidit escas,
<lb n="242"/>gutturis arenti reuolutus in omnia sensu.
<lb n="243"/>quid saxum procul aduerso qui monte reuoluit,
<lb n="244"/>contempsisse dolor quem numina uincit acerbans
<lb n="245"/>otia quaerentem frustratibus? ite, puellae, 
<lb n="246"/>ite, quibus taedas accendi tristis Erinys,
<lb n="247"/>sicut Hymen, praefata, dedit conubia mortis.
<lb n="248"/>atque alias alio densant super agmine turmas,
<lb n="249"/>impietate fera uecordem Colchida matrem,



<lb n="250"/>anxia sollicitis meditantem uulnera natis: 
<lb n="251"/>iam Pandionias miseranda prole puellas,
<lb n="252"/>quarum uox Ityn edit Ityn, quo Bistonius rex
<lb n="253"/>orbus epops maeret uolucris euectus in auras.
<lb n="254"/>at discordantes Cadmeo semine fratres
<lb n="255"/>iam truculenta ferunt infestaque lumina corpus 
<lb n="256"/>alter in alterius, iamque auersatur uterque,
<lb n="257"/>impia germani manat quod sanguine dextra.
<lb n="258"/>eheu mutandus numquam labor! auferor ultra
<lb n="259"/>in diuersa magis, distantia nomina cerno.
<lb n="260"/>Elysium tranamus, agor delatus ad undam. 
<lb n="261"/>obuia Persephone comites heroidas urget
<lb n="262"/>aduersas praeferre faces. Alcestis ab omni
<lb n="263"/>inuiolata manet cura, quod saeua mariti
<lb n="264"/>in Chalcodoniis Admeti &dagger;cura morata est.
<lb n="265"/>ecce Ithaci coniunx semper decus, Icariotis, 
<lb n="266"/>femineum concepta decus manet, et procul illa
<lb n="267"/>turba ferox iuuenum telis confixa procorum.
<lb n="268"/>quid misera Eurydice tantum maerore recesti?



<lb n="269"/>poenane respectus et nunc manet Orpheos in te?
<lb n="270"/>audax ille quidem, qui mitem Cerberon umquam 
<lb n="271"/>credidit aut ulli Ditis placabile numen,
<lb n="272"/>nec timuit Phlegethonta furentem ardentibus undis,
<lb n="273"/>nec maesta obtenta Ditis ferrugine regna,
<lb n="274"/>ecfossasque domos ac Tartara nocte cruenta
<lb n="275"/>obsita, nec facilis &dagger;Ditis, sine iudice, sedes, 
<lb n="276"/>iudice, qui uitae post mortem uindicat acta.
<lb n="277"/>sed fortuna ualens audacem fecerat ante.
<lb n="278"/>iam rapidi steterant amnes et turba ferarum
<lb n="279"/>blanda uoce sequax regionem insiderat Orphei;
<lb n="280"/>iamque imam uiridi radicem mouerat alte 
<lb n="281"/>quercus humo, &dagger;steterant amnest, siluaeque sonorae
<lb n="282"/>sponte sua cantus rapiebant cortice auara.
<lb n="283"/>labentis biiugis etiam per sidera Luna
<lb n="284"/>pressit equos: et tu currentis, menstrua uirgo,
<lb n="285"/>auditura lyram tenuisti nocte relicta. 
<lb n="286"/>haec eadem potuit Ditis te uincere coniunx,
<lb n="287"/>Eurydicenque ultro ducendam reddere: non fas,
<lb n="288"/>non erat &dagger;in uitam diuae&dagger; exorabile mortis.
<lb n="289"/>illa quidem nimium manis experta seueros
<lb n="290"/>praeceptum signabat iter, nec rettulit intus 



<lb n="291"/>lumina nec diuae corrupit munera lingua.
<lb n="292"/>sed tu crudelis, crudelis tu magis, Orpheu.
<lb n="293"/>oscula cara petens rupisti iussa deorum.
<lb n="294"/>dignus amor uenia, gratum, si Tartara nossent,
<lb n="295"/>peccatum; meminisse grauest. uos saecla piorum, 
<lb n="296"/>uos manet heroum contra manus. hic et uterque
<lb n="297"/>Aeacides: Peleus namque et Telamonia uirtus
<lb n="298"/>per secura patris laetantur numina, quorum
<lb n="299"/>conubiis Venus et Virtus iniunxit honorem.
<lb n="300"/>hunc rapit Hesiona, ast illum Nereis amauit. 
<lb n="301"/>assidet huic iuuenis, sociatae gloria sortis,
<lb n="302"/>acer inexcessum, referens a nauibus ignis
<lb n="303"/>Argolicis Phrygios turba trepidante repulsos.
<lb n="304"/>o quis non referat talis diuortia belli,



<lb n="305"/>quae Troiae uidere uiri uidereque Grai, 
<lb n="306"/>Teucria cum magno manaret sanguine tellus,
<lb n="307"/>et Simois Xanthique liquor, Sigeaque propter
<lb n="308"/>litora, cum Troas saeui ducis Hectoris ira
<lb n="309"/>truderet in classis inimica mente Pelasgas,
<lb n="310"/>uulnera tela neces ignis inferre paratos? 
<lb n="311"/>ipsa sudis namque Ida parens feritatis et ipsa
<lb n="312"/>Ida faces altrix cupidis praebebat alumnis,
<lb n="313"/>omnis ut in cineres Rhoetei litoris ora
<lb n="314"/>classibus ambustis flamma &dagger;lacrimante daretur.
<lb n="315"/>hinc erat oppositus contra Telamonius heros, 
<lb n="316"/>obiectoque dabat clipeo certamina, et illinc
<lb n="317"/>Hector erat, Troiae summum decus, acer uterque
<lb n="318"/>(fulminibus ueluti fragor est e turbine nisis),
<lb n="319"/>hic manibus telisque super  <gap/> <lb n="320"/>eriperet reditus, alter Vulcania ferro 



<lb n="321"/>uulnera protectus depellere nauibus instat.
<lb n="322"/>hoc erat Aeacides uultu laetatus honore,
<lb n="323"/>Dardaniaeque alter fuso quod sanguine campis
<lb n="324"/>Hectoreo uictor lustrauit corpore Troiam.
<lb n="325"/>rursus acerba fremunt, Paris hunc quod letat, et huius 
<lb n="326"/>&dagger;arma dolis Ithaci uirtus quod concidit icta.
<lb n="327"/>huic gerit auersos proles Laertia uultus,
<lb n="328"/>et iam Strymonii Rhesi uictorque Dolonis
<lb n="329"/>Palladio laetatur ouans, rursusque tremescit
<lb n="330"/>iam Ciconas iamque horret atrox Laestrygone limen. 
<lb n="331"/>illum Scylla rapax canibus succincta Molossis
<lb n="332"/>Aetnaeusque Cyclops, illum Zanclaea Carybdis
<lb n="333"/>pallentesque lacus et squalida Tartara terrent.
<lb n="334"/>hic et Tantaleae generamen prolis Atrides
<lb n="335"/>assidet, Argiuum lumen, quo flamma regente 
<lb n="336"/>Doris Erichthonias prostrauit funditus arces.
<lb n="337"/>reddidit heu Graius poenas tibi, Troia, ruenti,



<lb n="338"/>Hellespontiacis obiturus reddidit undis.
<lb n="339"/>illa uices hominum testata est copia quondam,
<lb n="340"/>ne quisquam propriae fortunae munere diues 
<lb n="341"/>iret ineuectus caelum super. omne propinquo
<lb n="342"/>frangitur inuidiae telo decus. ibat in altum
<lb n="343"/>uis Argea petens patriam ditataque praeda
<lb n="344"/>arcis Erichthoniae. comes huic erat aura secunda
<lb n="345"/>per placidum cursu pelagus. Nereis ad undas 
<lb n="346"/>signa dabat, sparsim flexis super icta carinis:
<lb n="347"/>cum seu caelesti fato seu sideris ortu
<lb n="348"/>undique mutatur caeli nitor, omnia uentis,
<lb n="349"/>omnia turbinibus sunt anxia. iam maris unda
<lb n="350"/>sideribus certat consurgere, iamque superne 
<lb n="351"/>corripere et solis et sidera cuncta minatur
<lb n="352"/>ac ruere in terras caeli fragor. hic modo laetans
<lb n="353"/>copia nunc miseris circumdatur anxia fatis,
<lb n="354"/>immoriturque super fluctus et saxa Capherei
<lb n="355"/>Euboicas aut per cautes Aegaeaque late 



<lb n="356"/>litora, cum Phrygiae passim uaga praeda perempta
<lb n="357"/>omnis in aequoreo fluitat iam naufraga fluctu.
<lb n="358"/>hic alii resident pariles uirtutis honore
<lb n="359"/>heroes &dagger;mediisque siti sunt sedibus omnes,
<lb n="360"/>omnes Roma decus magni quos suspicit orbis. 
<lb n="361"/>hic Fabii Deciique; hic est et Horatia uirtus,
<lb n="362"/>hic et fama uetus numquam moritura Camilli.
<lb n="363"/>Curtius et mediis quem quondam sedibus urbis
<lb n="364"/>deuotum &dagger;bellis consumpsit gurges in unda.
<lb n="365"/>Mucius et prudens ardorem corpore passus, 
<lb n="366"/>cui cessit Lydi timefacta potentia regis.
<lb n="367"/>hic Curius clarae socius uirtutis et ille
<lb n="368"/>&dagger;flamminius deuota dedit qui corpora flammae.



<lb n="369"/>iure igitur talis, sedes pietatis, honores,
<lb n="370"/>Scipiadasque duces, quorum deuota triumphis 
<lb n="371"/>moenia sub lappis Libycae Carthaginis horrent.
<lb n="372"/>illi laude sua uigeant, ego Ditis opacos
<lb n="373"/>cogor adire lacus, uiduos a lumine Phoebi,
<lb n="374"/>et uastum Phlegethonta pati, quo, maxime Minos,
<lb n="375"/>conscelerata pia discernis uincula sede. 
<lb n="376"/>ergo quom causam mortis, tum dicere uitae,
<lb n="377"/>uerberibus saeuae cogunt sub iudice Poenae,
<lb n="378"/>cum mihi tu sis causa mali, nec conscius adsis,
<lb n="379"/>sed tolerabilius cures. haec immemor audis?
<lb n="380"/>ut tamen audieris, dimittes omnia uentis, 
<lb n="383"/>et mea diffusas rapientur dicta per auras. 
<lb n="381"/>digredior numquam rediturus. tu cole fontem 
<lb n="382"/>et uiridis nemorum siluas et pascua laetus.' 
<lb n="384"/>dixit et extrema tristis cum uoce recessit. 



<lb n="385"/>Hunc ubi sollicitum dimisit inertia uitae 
<lb n="386"/>interius grauiter regementem, nec tulit ultra
<lb n="387"/>sensibus infusum culicis de morte dolorem,
<lb n="388"/>quantumcumque sibi uires tribuere seniles,
<lb n="389"/>quis tamen infestum pugnans deuicerat hostem,
<lb n="390"/>riuum propter aquae, uiridi sub fronde latentem 
<lb n="391"/>conformare locum capit impiger. hunc et in orbem
<lb n="392"/>destinat ac ferri capulum repetiuit in usum,
<lb n="393"/>gramineam uiridi ut foderet de caespite terram.
<lb n="394"/>iam memor inceptum peragens sibi cura laborem
<lb n="395"/>congestum cumulauit opus, atque aggere multo 
<lb n="396"/>telluris tumulus formatum creuit in orbem,
<lb n="397"/>quem circum lapidem leui de marmore &dagger;formans
<lb n="398"/>conserit assiduae curae memor. hic et acanthos
<lb n="399"/>et rosa purpureum crescens pudibunda per orbem
<lb n="400"/>et uiolae omne genus. hic est et Spartica myrtus 
<lb n="401"/>atque hyacinthos et hic Cilici crocus editus aruo,
<lb n="402"/>laurus item Phoebi surgens decus. hic rhododaphne
<lb n="403"/>liliaque et roris non auia cura marini,
<lb n="404"/>herbaque turis opes priscis imitata Sabina,
<lb n="405"/>chrysanthusque hederaeque nitor pallente corymbo, 



<lb n="406"/>et bocchus Libyae regis memor. hic amarantus,
<lb n="407"/>bumastusque uirens et semper florida tinus.
<lb n="408"/>non illinc narcissus abest, cui gloria formae
<lb n="409"/>igne cupidineo proprios exarsit in artus,
<lb n="410"/>et quoscumque nouant uernantia tempora flores. 
<lb n="411"/>his tumulus super inseritur. tum fronte locatur
<lb n="412"/>elogium tacita format quod littera uoce.
<lb n="413"/>PARVE CVLEX PECVDVM CVSTOS TIBI TALE MERENTI
<lb n="414"/>FVNERIS OFFICIVM VITAE PRO MVNERE REDDIT.



</p></body></text>
</TEI.2>
