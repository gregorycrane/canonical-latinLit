<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Eumenes </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>David Mimno</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release" notBefore="2004-06-01"/>
      </publicationStmt>

      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo018.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Eumenes Cardianus. huius si virtuti par data esset fortuna, non ille quidem maior
        exsitisset, quod magnos homines virtute metimur, non fortuna, sed multo illustrior atque
        etiam honoratior. </seg>  <seg type="section" n="2"> nam cum aetas eius incidisset in ea
        tempora, quibus Macedones florerent, multum ei detraxit inter eos viventi, quod alienae erat
        civitatis, neque aliud huic defuit quam generosa stirps. </seg>  <seg type="section" n="3">
        etsi enim domestico summo genere erat, tamen Macedones eum sibi aliquando anteponi indigne
        ferebant, neque tamen non patiebantur: vincebat enim omnes cura, vigilantia, patientia,
        calliditate et celeritate ingenii. </seg>  </p>
      <p><seg type="section" n="4">Hic peradulescentulus ad amicitiam accessit Philippi, Amyntae filii, brevique tempore in
        intimam pervenit familiaritatem: fulgebat enim iam in adulescentulo indoles virtutis.
          </seg>  <seg type="section" n="5"> itaque eum habuit ad manum scribae loco, quod multo apud
        Graios honorificentius est quam apud Romanos. namque apud nos, re vera sicut sunt,
        mercennarii scribae existimantur; at apud illos e contrario nemo ad id officium admittitur
        nisi honesto loco, et fide et industria cognita, quod necesse est omnium consiliorum eum
        esse participem. </seg>  <seg type="section" n="6"> hunc locum tenuit amicitiae apud
        Philippum annos septem. illo interfecto eodem gradu fuit apud Alexandrum annos tredecim.
        novissimo tempore praefuit etiam alterae equitum alae, quae Hetaerice appellabatur. utrique
        autem in consilio semper affuit et omnium rerum habitus est particeps. </seg></p></div>
        <div type="textpart" subtype="chapter" n="2"><p><seg type="section" n="1">Alexandro Babylone mortuo, cum regna singulis familiaribus dispertirentur et summa tradita
        esset tuenda eidem, cui Alexander moriens anulum suum dederat, Perdiccae </seg> 
          <seg type="section" n="2"> (ex quo omnes coniecerant eum regnum ei commisisse, quoad liberi eius in
        suam tutelam pervenissent: aberat enim Crateros et Antipater, qui antecedere hunc
        videbantur; mortuus erat Hephaestio, quem unum Alexander, quod facile intellegi posset,
        plurimi fecerat), hoc tempore data est Eumeni Cappadocia sive potius dicta: nam tum in
        hostium erat potestate. </seg>  <seg type="section" n="3"> hunc sibi Perdiccas adiunxerat
        magno studio, quod in homine fidem et industriam magnam videbat, non dubitans, si eum
        pellexisset, magno usui fore sibi in eis rebus quas apparabat. cogitabat enim, quod fere
        omnes in magnis imperiis concupiscunt, omnium partes corripere atque complecti. </seg>
           <seg type="section" n="4"> neque vero hoc ille solus fecit, sed ceteri quoque omnes, qui
        Alexandri fuerant amici. primus Leonnatus Macedoniam praeoccupare destinavit. is multis
        magnisque pollicitationibus persuadere Eumeni studuit, ut Perdiccam desereret ac secum
        faceret societatem. </seg>  <seg type="section" n="5"> cum perducere eum non posset,
        interficere conatus est et fecisset, nisi ille clam noctu ex praesidiis eius effugisset.
          </seg></p></div>
        <div type="textpart" subtype="chapter" n="3"><p><seg type="section" n="1">Interim conflata sunt illa bella, quae ad internicionem post Alexandri mortem gesta sunt,
        omnesque concurrerunt ad Perdiccam opprimendum. quem etsi infirmum videbat, quod unus
        omnibus resistere cogebatur, tamen amicum non deseruit neque salutis quam fidei fuit
        cupidior. </seg>  <seg type="section" n="2"> praefecerat hunc Perdiccas ei parti Asiae, quae
        inter Taurum montem iacet atque Hellespontum, et illum unum opposuerat Europaeis
        adversariis; ipse Aegyptum oppugnatum adversus Ptolemaeum erat profectus. </seg> 
          <seg type="section" n="3"> Eumenes cum neque magnas copias neque firmas haberet, quod et
        inexercitatae et non multo ante erant contractae, adventare autem dicerentur Hellespontumque
        transisse Antipater et Crateros magno cum exercitu Macedonum, viri cum claritate tum usu
        belli praestantes </seg>  <seg type="section" n="4"> (Macedones vero milites ea tum erant
        fama, qua nunc Romani feruntur: etenim semper habiti sunt fortissimi, qui summi imperii
        potirentur): Eumenes intellegebat, si copiae suae cognossent, adversus quos ducerentur, non
        modo non ituras, sed simul cum nuntio dilapsuras. </seg>  <seg type="section" n="5"> itaque
        hoc ei visum est prudentissimum, ut deviis itineribus milites duceret, in quibus vera audire
        non possent, et iis persuaderet se contra quosdam barbaros proficisci. </seg> 
          <seg type="section" n="6"> atque tenuit hoc propositum et prius in aciem exercitum eduxit
        proeliumque commisit, quam milites sui scirent, cum quibus arma conferrent. effecit etiam
        illud locorum praeoccupatione, ut equitatu potius dimicaret, quo plus valebat, quam
        peditatu, quo erat deterior. </seg></p></div>
        <div type="textpart" subtype="chapter" n="4"><p><seg type="section" n="1">Quorum acerrimo concursu cum magnam partem diei esset pugnatum, cadit Crateros dux et
        Neoptolemus, qui secundum locum imperii tenebat. cum hoc concurrit ipse Eumenes. </seg>
           <seg type="section" n="2"> qui cum inter se complexi in terram ex equis decidissent, ut facile
        intellegi possent inimica mente contendisse animoque magis etiam pugnasse quam corpore, non
        prius distracti sunt, quam alterum anima relinqueret. ab hoc aliquot plagis Eumenes
        vulneratur, neque eo magis ex proelio excessit, sed acrius hostes institit. </seg> 
          <seg type="section" n="3"> hic equitibus profligatis, interfecto duce Cratero, multis praeterea et
        maxime nobilibus captis pedester exercitus, quod in ea loca erat deductus, ut invito Eumene
        elabi non posset, pacem ab eo petiit. quam cum impetrasset, in fide non mansit et se,
        simulac potuit, ad Antipatrum recepit. </seg>  <seg type="section" n="4"> Eumenes Craterum ex
        acie semivivum elatum recreare studuit; cum id non posset, pro hominis dignitate proque
        pristina amicitia (namque illo usus erat Alexandro vivo familiariter) amplo funere extulit
        ossaque in Macedoniam uxori eius ac liberis remisit. </seg></p></div>
        <div type="textpart" subtype="chapter" n="5"><p><seg type="section" n="1">Haec dum apud Hellespontum geruntur, Perdiccas apud Nilum flumen interficitur a Seleuco et
        Antigene, rerumque summa ad Antipatrum defertur. hic qui non deseruerant, exercitu
        suffragium ferente capitis absentes damnantur, in eis Eumenes. hac ille perculsus plaga non
        succubuit neque eo setius bellum administravit. sed exiles res animi magnitudinem, etsi non
        frangebant, tamen minuebant. </seg>  <seg type="section" n="2"> hunc persequens Antigonus,
        cum omni genere copiarum abundaret, saepe in itineribus vexabatur, neque umquam ad manum
        accedere licebat nisi iis locis, quibus pauci multis possent resistere. </seg> 
          <seg type="section" n="3"> sed extremo tempore, cum consilio capi non posset, multitudine circumitus
        est. hinc tamen multis suis amissis se expedivit et in castellum Phrygiae, quod Nora
        appellatur, confugit. </seg>  <seg type="section" n="4"> in quo cum circumsederetur et
        vereretur, ne uno loco manens equos militares perderet, quod spatium non esset agitandi,
        callidum fuit eius inventum, quem ad modum stans iumentum concalfieri exercerique posset,
        quo libentius et cibo uteretur et a corporis motu non removeretur. </seg> 
          <seg type="section" n="5"> substringebat caput loro altius, quam ut prioribus pedibus plene terram
        posset attingere, deinde post verberibus cogebat exsultare et calces remittere: qui motus
        non minus sudorem excutiebat, quam si in spatio decurreret. </seg>  
        <seg type="section" n="6"> quo factum est, quod omnibus mirabile est visum, ut aeque nitida iumenta ex castello
        educeret, cum complures menses in obsidione fuisset, ac si in campestribus ea locis
        habuisset. </seg>  <seg type="section" n="7"> in hac conclusione, quotienscumque voluit,
        apparatum et munitiones Antigoni alias incendit, alias disiecit. tenuit autem se uno loco,
        quamdiu hiems fuit, quod castra sub divo habere non poterat. ver appropinquabat: simulata
        deditione, dum de condicionibus tractat, praefectis Antigoni imposuit seque ac suos omnes
        extraxit incolumes. </seg></p></div>
        <div type="textpart" subtype="chapter" n="6"><p><seg type="section" n="1">Ad hunc Olympias, mater quae fuerat Alexandri, cum litteras et nuntios misisset in Asiam
        consultum, utrum repetitum iret Macedoniam (nam tum in Epiro habitabat) et suas res
        occuparet, </seg>  <seg type="section" n="2"> huic ille primum suasit, ne se moveret et
        exspectaret, quoad Alexandri filius regnum adipisceretur; sin aliqua cupiditate raperetur in
        Macedoniam, oblivisceretur omnium iniuriarum et in neminem acerbiore uteretur imperio.
          </seg>  <seg type="section" n="3"> horum illa nihil fecit: nam et in Macedoniam profecta
        est et ibi crudelissime se gessit. petiit autem ab Eumene absente, ne pateretur Philippi
        domus ac familiae inimicissimos stirpem quoque interimere, ferretque opem liberis Alexandri.
          </seg>  <seg type="section" n="4"> quam veniam si daret, quam primum exercitus pararet,
        quos sibi subsidio adduceret. id quo facilius faceret, se omnibus praefectis, qui in officio
        manebant, misisse litteras, ut ei parerent eiusque consiliis uterentur. </seg> 
          <seg type="section" n="5"> his rebus Eumenes permotus satius duxit, si ita tulisset fortuna, perire
        bene meritis referentem gratiam quam ingratum vivere. </seg></p></div>
        <div type="textpart" subtype="chapter" n="7"><p><seg type="section" n="1">Itaque copias contraxit, bellum adversus Antigonum comparavit. quod una erant Macedones
        complures nobiles, in eis Peucestes, qui corporis custos fuerat Alexandri, tum autem
        obtinebat Persidem, et Antigenes, cuius sub imperio phalanx erat Macedonum, invidiam verens
        (quam tamen effugere non potuit), si potius ipse alienigena summi imperii potiretur quam
        aliquis Macedonum, quorum ibi erat multitudo, </seg>  <seg type="section" n="2"> in
        principiis Alexandri nomine tabernaculum statuit in eoque sellam auream cum sceptro ac
        diademate iussit poni eoque omnes cottidie convenire, ut ibi de summis rebus consilia
        caperentur, credens minore se invidia fore, si specie imperii nominisque simulatione
        Alexandri bellum videretur administrare. quod effecit. </seg>  <seg type="section" n="3"> nam
        cum non ad Eumenis principia, sed ad regia conveniretur atque ibi de rebus deliberaretur,
        quodam modo latebat, cum tamen per eum unum gererentur omnia. </seg></p></div>
        <div type="textpart" subtype="chapter" n="8"><p><seg type="section" n="1">Hic in Paraetacis cum Antigono conflixit, non acie instructa, sed in itinere, eumque male
        acceptum in Mediam hiematum coegit redire. ipse in finitima regione Persidis hiematum copias
        divisit, non ut voluit, sed ut militum cogebat voluntas. </seg>  <seg type="section" n="2">
        namque illa phalanx Alexandri Magni, quae Asiam peragrarat deviceratque Persas, inveterata
        cum gloria tum etiam licentia, non parere se ducibus, sed imperare postulabat, ut nunc
        veterani faciunt nostri. itaque periculum est ne faciant quod illi fecerunt, sua
        intemperantia nimiaque licentia ut omnia perdant neque minus eos, cum quibus fecerint, quam
        adversus quos steterint. </seg>  <seg type="section" n="3"> quodsi quis illorum veteranorum
        legat facta, paria horum cognoscat neque rem ullam nisi tempus interesse iudicet. sed ad
        illos revertar. hiberna sumpserant non ad usum belli, sed ad ipsorum luxuriam, longeque
        inter se discesserant. </seg>  <seg type="section" n="4"> hoc Antigonus cum comperisset
        intellegeretque se parem non esse paratis adversariis, statuit aliquid sibi consilii novi
        esse capiendum. duae erant viae, qua ex Medis, ubi ille hiemabat, ad adversariorum
        hibernacula posset perveniri. </seg>  <seg type="section" n="5"> quarum brevior per loca
        deserta, quae nemo incolebat propter aquae inopiam, ceterum dierum erat fere decem; illa
        autem, qua omnes commeabant, altero tanto longiorem habebat anfractum, sed erat copiosa
        omniumque rerum abundans. </seg>  <seg type="section" n="6"> hac si proficisceretur,
        intellegebat prius adversarios rescituros de suo adventu, quam ipse tertiam partem
        confecisset itineris; sin per loca sola contenderet, sperabat se imprudentem hoster
        oppressurum. </seg>  <seg type="section" n="7"> ad hanc rem conficiendam imperavit quam
        plurimos utres atque etiam culleos comparari post haec pabulum, praeterea cibaria cocta
        dierum decem, ut quam minime fieret ignis in castris. iter quo habeat, omnes celat. sic
        paratus, qua constituerat, proficiscitur. </seg></p></div>
        <div type="textpart" subtype="chapter" n="9"><p><seg type="section" n="1">Dimidium fere spatium confecerat, cum ex fumo castrorum eius suspicio allata est ad Eumenem
        hostem appropinquare. conveniunt duces: quaeritur, quid opus sit facto. intellegebant omnes
        tam celeriter copias ipsorum contrahi non posse, quam Antigonus affuturus videbatur.
          </seg>  <seg type="section" n="2"> hic omnibus titubantibus et de rebus summis
        desperantibus Eumenes ait, si celeritatem velint adhibere et imperata facere, quod ante non
        fecerint, se rem expediturum. nam quod iter diebus quinque hostis transisse posset, se
        effecturum ut non minus totidem dierum spatio retardaretur: quare circumirent, suas quisque
        contraheret copias. </seg>  <seg type="section" n="3"> ad Antigoni autem refrenandum impetum
        tale capit consilium. certos mittit homines ad infimos montes, qui obvii erant itineri
        adversariorum, iisque praecipit ut prima nocte, quam latissime possint, ignes faciant quam
        maximos atque hos secunda vigilia minuant, tertia perexiguos reddant, </seg> 
          <seg type="section" n="4"> ut assimulata castrorum consuetudine suspicionem iniciant hostibus, iis
        locis esse castra ac de eorum adventu esse praenuntiatum; idemque postera nocte faciant.
          </seg>  <seg type="section" n="5"> quibus imperatum erat, diligenter praeceptum curant.
        Antigonus tenebris obortis ignes conspicatur: credit de suo adventu esse auditum et
        adversarios illuc suas contraxisse copias. </seg>  <seg type="section" n="6"> mutat consilium
        et, quoniam imprudentes adoriri non posset, flectit iter suum et illum anfractum longiorem
        copiosae viae capit ibique diem unum opperitur ad lassitudinem sedandam militum ac
        reficienda iumenta, quo integriore exercitu decerneret. </seg></p></div>
        <div type="textpart" subtype="chapter" n="10"><p><seg type="section" n="1">Sic Eumenes callidum imperatorem vicit consilio celeritatemque impedivit eius, neque tamen
        multum profecit. </seg>  <seg type="section" n="2"> nam invidia ducum, cum quibus erat,
        perfidiaque Macedonum veteranorum, cum superior proelio discessisset, Antigono est deditus,
        cum exercitus ei ter ante separatis temporibus iurasset se eum defensurum neque umquam
        deserturum. sed tanta fuit nonnullorum virtutis obtrectatio, ut fidem amittere mallent quam
        eum non perdere. </seg>  <seg type="section" n="3"> atque hunc Antigonus, cum ei fuisset
        infestissimus, conservasset, si per suos esset licitum, quod ab nullo se plus adiuvari posse
        intellegebat in eis rebus, quas impendere iam apparebat omnibus. imminebant enim Seleucus,
        Lysimachus, Ptolemaeus, opibus iam valentes, cum quibus ei de summis rebus erat dimicandum.
          </seg>  <seg type="section" n="4"> sed non passi sunt ii qui circa erant, quod videbant
        Eumene recepto omnes prae illo parvi futuros. ipse autem Antigonus adeo. erat incensus, ut
        nisi magna spe maximarum rerum leniri non posset. </seg></p></div>
        <div type="textpart" subtype="chapter" n="11"><p><seg type="section" n="1">Itaque cum eum in custodiam dedisset et praefectus custodum quaesisset, quem ad modum
        servari vellet, 'ut acerrimum' inquit 'leonem aut ferocissimum elephantum': nondum enim
        statuerat, conservaret eum necne. </seg>  <seg type="section" n="2"> veniebat autem ad
        Eumenem utrumque genus hominum, et qui propter odium fructum oculis ex eius casu capere
        vellent, et qui propter veterem amicitiam colloqui consolarique cuperent, multi etiam, qui
        eius formam cognoscere studebant, qualis esset, quem tam diu tamque valde timuissent, cuius
        in pernicie positam spem habuissent victoriae. </seg>  <seg type="section" n="3"> at Eumenes,
        cum diutius in vinclis esset, ait Onomarcho, penes quem summa imperii erat custodiae, se
        mirari, quare iam tertium diem sic teneretur: non enim hoc convenire Antigoni prudentiae, ut
        sic uteretur devicto: quin aut interfici aut missum fieri iuberet. </seg> 
          <seg type="section" n="4"> hic cum ferocius Onomarcho loqui videretur, 'quid? tu' inquit 'animo si
        isto eras, cur non in proelio cecidisti potius quam in potestatem inimici venires?'
          </seg>  <seg type="section" n="5"> huic Eumenes 'utinam quidem istud evenisset! sed eo non
        accidit, quod numquam cum fortiore sum congressus: non enim cum quoquam arma contuli, quin
        is mihi succubuerit.' neque id erat falsum: non enim virtute hostium, sed amicorum perfidia
        decidit. <gap reason="omitted"/> nam et dignitate fuit honesta et viribus ad laborem ferendum firmis neque
        tam magno corpore quam figura venusta. </seg></p></div>
        <div type="textpart" subtype="chapter" n="12"><p><seg type="section" n="1">De hoc Antigonus cum solus constituere non auderet, ad consilium rettulit. hic cum omnes
        primo perturbati admirarentur non iam de eo sumptum esse supplicium, a quo tot annos adeo
        essent male habiti, ut saepe ad desperationem forent adducti, quique maximos duces
        interfecisset, </seg>  <seg type="section" n="2"> denique in quo uno tantum esset, ut, quoad
        ille viveret, ipsi securi esse non possent, interfecto nihil habituri negotii essent:
        postremo, si illi redderet salutem, quaerebant, quibus amicis esset usurus: sese enim cum
        Eumene apud eum non futuros. </seg>  <seg type="section" n="3"> hic cognita consilii
        voluntate tamen usque ad septimum diem deliberandi sibi spatium reliquit. tum autem, cum iam
        vereretur ne qua seditio exercitus oreretur, vetuit quemquam ad eum admitti et cottidianum
        victum removeri iussit: nam negabat se ei vim allaturum, cui aliquando fuisset amicus.
          </seg>  <seg type="section" n="4"> hic tamen non amplius quam triduum fame fatigatus, cum
        castra moverentur, insciente Antigono iugulatus est a custodibus. </seg></p></div>
        <div type="textpart" subtype="chapter" n="13"><p><seg type="section" n="1">Sic Eumenes annorum quinque et quadraginta, cum ab anno vicesimo, uti supra ostendimus,
        septem annos Philippo apparuisset, tredecim apud Alexandrum eundem locum obtinuisset, in eis
        unum equitum alae praefuisset, post autem Alexandri Magni mortem imperator exercitus
        duxisset summosque duces partim reppulisset, partim interfecisset, captus non Antigoni
        virtute, sed Macedonum periurio talem habuit exitum vitae. </seg>  <seg type="section" n="2">
        in quo quanta omnium fuerit opinio eorum, qui post Alexandrum Magnum reges sunt appellati,
        ex hoc facillime potest iudicari, quod, quorum nemo </seg>  <seg type="section" n="3"> Eumene
        vivo rex appellatus est, sed praefectus, eidem post huius occasum statim regium ornatum
        nomenque sumpserunt neque, quod initio praedicarant, se Alexandri liberis regnum servare,
        praestare voluerunt et hoc uno propugnatore sublato quid sentirent aperuerunt. huius
        sceleris principes fuerunt Antigonus, Ptolemaeus, Seleucus, Lysimachus, Cassandrus.
          </seg>  <seg type="section" n="4"> Antigonus autem Eumenem mortuum propinquis eius
        sepeliendum tradidit. ii militari honestoque funere, comitante toto exercitu, humaverunt
        ossaque eius in Cappadociam ad matrem atque uxorem liberosque eius deportanda curarunt. </seg>
          </p>
        </div>
      </div>
    </body>
  </text>
</TEI>
