<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Cimon </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>David Mimno</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release" notBefore="2004-06-01"/>
      </publicationStmt>
      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo005.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Cimon, Miltiadis filius, Atheniensis, duro admodum initio usus est adulescentiae. nam cum
        pater eius litem aestimatam populo solvere non potuisset ob eamque causam in vinclis
        publicis decessisset, Cimon eadem custodia tenebatur neque legibus Atheniensium emitti
        poterat, nisi pecuniam, qua pater multatus erat, solvisset. </seg>  
        <seg type="section" n="2"> habebat autem in matrimonio sororem germanam suam, nomine Elpinicen, non magis amore quam
        more ductus: namque Atheniensibus licet eodem patre natas uxores ducere. </seg> 
          <seg type="section" n="3"> huius coniugii cupidus Callias quidam, non tam generosus quam pecuniosus,
        qui magnas pecunias ex metallis fecerat, egit cum Cimone ut eam sibi uxorem daret: id si
        impetrasset, se pro illo pecuniam soluturum. </seg>  <seg type="section" n="4"> is cum talem
        condicionem aspernaretur, Elpinice negavit se passuram Miltiadis progeniem in vinclis
        publicis interire, quoniam prohibere posset, seque Calliae nupturam, si ea quae polliceretur
        praestitisset.   </seg></p></div><div type="textpart" subtype="chapter" n="2"><p>
        <seg type="section" n="1"> Tali modo custodia liberatus Cimon celeriter ad
        principatum pervenit. habebat enim satis eloquentiae, summam liberalitatem, magnam
        prudentiam cum iuris civilis tum rei militaris, quod cum patre a puero in exercitibus fuerat
        versatus. itaque hic et populum urbanum in sua tenuit potestate et apud exercitum plurimum
        valuit auctoritate. </seg>  <seg type="section" n="2"> primum imperator apud flumen Strymona
        magnas copias Thraecum fugavit, oppidum Amphipolim constituit eoque decem milia Atheniensium
        in coloniam misit. idem iterum imperator apud Mycalen Cypriorum et Phoenicum ducentarum
        navium classem devictam cepit eodemque die pari fortuna in terra usus est. </seg> 
          <seg type="section" n="3"> namque hostium navibus captis statim ex classe copias suas eduxit
        barbarorumque maximam vim uno concursu prostravit. </seg>  <seg type="section" n="4"> qua
        victoria magna praeda potitus cum domum reverteretur, quod iam nonnullae insulae propter
        acerbitatem imperii defecerant, bene animatas confirmavit, alienatas ad officium redire
        coegit. </seg>  <seg type="section" n="5"> Scyrum, quam eo tempore Dolopes incolebant, quod
        contumacius se gesserant, vacuefecit, possessores veteres urbe insulaque eiecit, agros
        civibus divisit. Thasios opulentia fretos suo adventu fregit. his ex manubiis arx Athenarum,
        qua ad meridiem vergit, est ornata. </seg></p></div>
        <div type="textpart" subtype="chapter" n="3"><p><seg type="section" n="1">Quibus rebus cum unus in civitate maxime floreret, incidit in eandem invidiam quam pater
        suus ceterique Atheniensium principes: nam testarum suffragiis <del>quod illi <foreign
            xml:lang="grc">o)strakismo/n</foreign> vocant</del> decem annorum exilio multatus est.
          </seg>  <seg type="section" n="2"> cuius facti celerius Athenienses quam ipsum paenituit.
        nam cum ille animo forti invidiae ingratorum civium cessisset bellumque Lacedaemonii
        Atheniensibus indixissent, confestim notae eius virtutis desiderium consecutum est.
          </seg>  <seg type="section" n="3"> itaque post annum quintum, quam expulsus erat, in
        patriam revocatus est. ille, quod hospitio Lacedaemoniorum utebatur, satius existimans
        Graeciae civitates de controversiis suis inter se iure disceptare quam armis contendere,
        Lacedaemonem sua sponte est profectus pacemque inter duas potentissimas civitates
        conciliavit. </seg>  <seg type="section" n="4"> post, neque ita multo, Cyprum cum ducentis
        navibus imperator missus, cum eius maiorem partem insulae devicisset, in morbum implicitus
        in oppugnando oppido Citio est mortuus. </seg></p></div>
        <div type="textpart" subtype="chapter" n="4"><p><seg type="section" n="1">Hunc Athenienses non solum in bello, sed etiam in pace diu desideraverunt. fuit enim tanta
        liberalitate, cum compluribus locis praedia hortosque haberet, ut numquam in eis custodem
        posuerit fructus servandi gratia, ne quis impediretur, quominus eis rebus quibus quisque
        vellet frueretur. </seg>  <seg type="section" n="2"> semper eum pedisequi cum nummis sunt
        secuti, ut, si quis opis eius indigeret, haberet quod statim daret, ne differendo videretur
        negare. saepe, cum aliquem offensum fortunae videret minus bene vestitum, suum amiculum
        dedit. </seg>  <seg type="section" n="3"> cottidie sic cena ei coquebatur, ut, quos invocatos
        vidisset in foro, omnes ad se vocaret, quod facere nullo die praetermittebat. nulli fides
        eius, nulli opera, nulli res familiaris defuit: multos locupletavit, complures pauperes
          <del>mortuos</del>, qui unde efferrentur non reliquissent, suo sumptu extulit. </seg>
           <seg type="section" n="4"> sic se gerendo minime est mirandum, si et vita eius fuit secura et
        mors acerba. </seg></p></div></div>
    </body>
  </text>
</TEI>
