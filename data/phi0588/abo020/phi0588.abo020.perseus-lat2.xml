<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.19/tei-epidoc.rng"
schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Timoleon </title>
        <author>Cornelius Nepos</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>David Mimno</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release" notBefore="2004-06-01"/>
      </publicationStmt>
      <sourceDesc>
        <biblStruct>
          <monogr>
            <title>Vitae</title>
            <author>Cornelius Nepos</author>
            <editor role="editor">Albert Fleckeisen</editor>
            <imprint>
              <pubPlace>Leipzig</pubPlace>
              <publisher>Teubner</publisher>
              <date>1886</date>
            </imprint>
          </monogr>
        </biblStruct>
      </sourceDesc>
    </fileDesc>

    <encodingDesc>
      <editorialDecl>
        <correction method="silent" status="high">
          <p><!--&Perseus.OCR;-->Perseus</p>
        </correction>
      </editorialDecl>
      <refsDecl>
        <refState unit="life"/>
        <refState n="chunk" unit="chapter"/>
        <refState unit="section"/>
      </refsDecl>
      <refsDecl n="CTS">
        <cRefPattern n="section" matchPattern="(\d+).(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1']//tei:seg[@n='$2'])">
          <p>Extracts section and chapter from the text</p>
        </cRefPattern>
        <cRefPattern n="chapter" matchPattern="(\d+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>Extracts chapter from the text</p>
        </cRefPattern>
      </refsDecl>
    </encodingDesc>
    
    <profileDesc>
      <langUsage>
        <language ident="lat">Latin</language>
      </langUsage>
    </profileDesc>
    
    <revisionDesc>
      <change when="2004-06-01" who="AEM">Initial markup</change>
      <change when="2014-08-01" who="Stella Dee">edited markup</change>
      <change when="2014-07-01" who="Stella Dee">split composite text and converted to unicode</change>
      <change when="2016-11-10" who="Thibault ClÃ©rice">Moving to CapiTainS Guidelines and bump URN</change>
    </revisionDesc>
    
  </teiHeader>
  <text xml:lang="lat">
    <body>
      <div type="edition" n="urn:cts:latinLit:phi0588.abo020.perseus-lat2" xml:lang="lat">
      <div type="textpart" subtype="chapter" n="1">
      <p>
      <seg type="section" n="1">Timoleon Corinthius. sine dubio magnus omnium iudicio hic vir exstitit. namque huic uni
        contigit, quod nescio an nulli, ut et patriam, in qua erat natus, oppressam a tyranno
        liberaret, et a Syracusanis, quibus auxilio erat missus, iam inveteratam servitutem
        depelleret totamque Siciliam, multos annos bello vexatam a barbarisque oppressam, suo
        adventu in pristinum restitueret. </seg>  <seg type="section" n="2"> sed in his rebus non
        simplici fortuna conflictatus est et, id quod difficilius putatur, multo sapientius tulit
        secundam quam adversam fortunam. </seg>  <seg type="section" n="3"> nam cum frater eius
        Timophanes, dux a Corinthiis delectus, tyrannidem per milites mercennarios occupasset
        particepsque regni ipse posset esse, tantum afuit a societate sceleris, ut antetulerit
        civium suorum libertatem fratris saluti et parere legibus quam imperare patriae satius
        duxerit. </seg>  <seg type="section" n="4"> hac mente per haruspicem communemque affinem, cui
        soror ex eisdem parentibus nata nupta erat, fratrem tyrannum interficiundum curavit. ipse
        non modo manus non attulit, sed ne aspicere quidem fraternum sanguinem voluit. nam dum res
        conficeretur, procul in praesidio fuit, ne quis satelles posset succurrere. </seg> 
          <seg type="section" n="5"> hoc praeclarissimum eius factum non pari modo probatum est ab omnibus:
        nonnulli enim laesam ab eo pietatem putabant et invidia laudem virtutis obterebant. mater
        vero post id factum neque domum ad se filium admisit neque aspexit, quin eum fratricidam
        impiumque detestans compellaret. </seg>  <seg type="section" n="6"> quibus rebus ille adeo
        est commotus, ut nonnumquam vitae finem facere voluerit atque ex ingratorum homirnam
        conspectu morte decedere. </seg></p></div>
        <div type="textpart" subtype="chapter" n="2"><p><seg type="section" n="1">Interim Dione Syracusis interfecto Dionysius rursus Syracusarum potitus est. cuius
        adversarii opem a Corinthiis petierunt ducemque, quo in bello uterentur, postularunt. huc
        Timoleon missus incredibili felicitate Dionysium tota Sicilia depulit. </seg> 
          <seg type="section" n="2"> cum interficere posset, noluit, tutoque ut Corinthum perveniret effecit,
        quod utrorumque Dionysiorum opibus Corinthii saepe adiuti fuerant, cuius benignitatis
        memoriam volebat exstare, eamque praeclaram victoriam ducebat, in qua plus esset clementiae
        quam crudelitatis, postremo ut non solum auribus acciperetur, sed etiam oculis cerneretur,
        quem ex quanto regno ad quam fortunam detulisset. </seg>  <seg type="section" n="3"> post
        Dionysii decessum cum Hiceta bellavit, qui adversatus erat Dionysio: quem non odio
        tyrannidis dissensisse, sed cupiditate indicio fuit, quod ipse expulso Dionysio imperium
        dimittere noluit. </seg>  <seg type="section" n="4"> hoc superato Timoleon maximas copias
        Karthaginiensium apud Crinissum flumen fugavit ac satis habere coegit, si liceret Africam
        obtinere, qui iam complures annos possessionem Siciliae tenebant. cepit etiam Mamercum,
        Italicum ducem, hominem bellicosum et potentem, qui tyrannos adiutum in Siciliam venerat.
          </seg></p></div>
        <div type="textpart" subtype="chapter" n="3"><p><seg type="section" n="1">Quibus rebus confectis cum propter diuturnitatem belli non solum regiones, sed etiam urbes
        desertas videret, conquisivit quos potuit, primum Siculos, dein Corintho arcessivit colonos,
        quod ab iis initio Syracusae erant conditae. </seg>  <seg type="section" n="2"> civibus
        veteribus sua restituit, novis bello vacuefactas possessiones divisit, urbium moenia
        disiecta fanaque detecta refecit, civitatibus leges libertatemque reddidit: ex maximo bello
        tantum otium totae insulae conciliavit, ut hic conditor urbium earum, non illi qui initio
        deduxerant, videretur. </seg>  <seg type="section" n="3"> arcem Syracusis, quam munierat
        Dionysius ad urbem obsidendam, a fundamentis disiecit, cetera tyrannidis propugnacula
        demolitus est deditque operam, ut quam minime multa vestigia servitutis manerent. </seg>
           <seg type="section" n="4"> cum tantis esset opibus, ut etiam invitis imperare posset, tantum
        autem amorem haberet omnium Siculorum, ut nullo recusante regnum obtinere liceret, maluit se
        diligi quam metui. itaque, cum primum potuit, imperium deposuit ac privatus Syracusis, quod
        reliquum vitae fuit, vixit. </seg>  <seg type="section" n="5"> neque vero id imperite fecit:
        nam quod ceteri reges imperio potuerunt, hic benivolentia tenuit. nullus honos huic defuit,
        neque postea res ulla Syracusis gesta est publice, de qua prius sit decretum quam
        Timoleontis sententia cognita. </seg>  <seg type="section" n="6"> nullius umquam consilium
        non modo antelatum, sed ne comparatum quidem est. neque id magis eius benivolentia factum
        est quam prudentia. </seg></p></div>
        <div type="textpart" subtype="chapter" n="4"><p><seg type="section" n="1">Hic cum aetate iam provectus esset, sine ullo morbo lumina oculorum amisit. quam
        calamitatem ita moderate tulit, ut neque eum querentem quisquam audierit neque eo minus
        privatis publicisque rebus interfuerit. </seg>  <seg type="section" n="2"> veniebat autem in
        theatrum, cum ibi concilium populi haberetur, propter valetudinem vectus iumentis iunctis,
        atque ita de vehiculo quae videbantur dicebat. neque hoc illi quisquam tribuebat superbiae:
        nihil enim umquam neque insolens neque gloriosum ex ore eius exiit. </seg> 
          <seg type="section" n="3"> qui quidem, cum suas laudes audiret praedicari, numquam aliud dixit quam
        se in ea re maxime dis agere gratias atque habere, quod, cum Siciliam recreare
        constituissent, tum se potissimum ducem esse voluissent. </seg>  <seg type="section" n="4">
        nihil enim rerum humanarum sine deorum numine geri putabat; itaque suae domi sacellum
        Automatias constituerat idque sanctissime colebat. </seg></p></div>
        <div type="textpart" subtype="chapter" n="5"><p><seg type="section" n="1">Ad hanc hominis excellentem bonitatem mirabiles accesserant casus. nam proelia maxima
        natali suo die fecit omnia, quo factum est ut eius diem natalem festum haberet universa
        Sicilia. </seg>  <seg type="section" n="2"> huic quidam Laphystius, homo petulans et
        ingratus, vadimonium cum vellet imponere, quod cum illo se lege agere diceret, et complures
        concurrissent, qui procacitatem hominis manibus coercere conarentur, Timoleon oravit
        homines, ne id facerent. namque id ut Laphystio et cuivis liceret, se maximos labores
        summaque adiisse pericula. hanc enim speciem libertatis esse, si omnibus, quod quisque
        vellet, legibus experiri liceret. </seg>  <seg type="section" n="3"> idem, cum quidam
        Laphystii similis, nomine Demaenetus, in contione populi de rebus gestis eius detrahere
        coepisset ac nonnulla inveheretur in Timoleonta, dixit nunc demum se voti esse damnatum:
        namque hoc a dis immortalibus semper precatum, ut talem libertatem restitueret Syracusanis,
        in qua cuivis liceret de quo vellet quod vellet impune dicere. </seg> 
          <seg type="section" n="4"> Hic cum diem supremum obisset, publice a Syracusanis in gymnasio, quod
        Timoleonteum appellatur, tota celebrante Sicilia sepultus est.</seg>
         </p>
       </div>
     </div>
    </body>
  </text>
</TEI>
