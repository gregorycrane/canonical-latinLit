<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
       <title>De agri cultura</title>
       <author>Cato, Marcus Porcius</author>
       <editor>Heinrich Keil</editor>
       <editor>Georg Goetz</editor>
       <sponsor>Perseus Project, Tufts University</sponsor>
       <principal>Gregory Crane</principal>
       <respStmt>
        <resp>Prepared under the supervision of</resp>
        <name>Bridget Almas</name>
        <name>Lisa Cerrato</name>
        <name>Rashmi Singhal</name>
       </respStmt>
       <funder/>
      </titleStmt>
     <extent/>
     <publicationStmt>
      <publisher>Trustees of Tufts University</publisher>
      <pubPlace>Medford, MA</pubPlace>
      <authority>Perseus Project</authority>
      <date type="release"/>
     </publicationStmt>
      <sourceDesc>
       <biblStruct>
        <monogr>
         <title>M. Porci Catonis De agri cutura liber</title>
         <author>Cato, Marcus Porcius</author>
         <editor>Heinrich Keil</editor>
         <editor>Georg Goetz</editor>
         <imprint>
          <pubPlace>Leipzig</pubPlace>
          <publisher>Teubner</publisher>
          <date>1922</date>
         </imprint>
        </monogr>
       </biblStruct>
       
       <p>Keyboarding</p></sourceDesc>
    </fileDesc>

    <encodingDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

 <text id="stoa0079.stoa001.perseus-lat1"><body>


<pb id="p.9"/>
<div1 type="chapter" n="1"><p>
Est interdum praestare mercaturis rem quaerere, nisi
tam periculosum sit, et item fenerari, si tam honestum
sit. maiores nostri sic habuerunt et ita in legibus posiverunt,
furem dupli condemnari, feneratorem quadrupli.
quanto peiorem civem existimarint feneratorem quam furem,
<milestone unit="section" n="2"/>hinc licet existimare. et virum bonum quom laudabant,
ita laudabant, bonum agricolam bonumque colonum.
<milestone unit="section" n="3"/>amplissime laudari existimabatur qui ita laudabatur. mercatorem
autem strenuum studiosumque rei quaerendae
existimo, verum, ut supra dixi, periculosum et calamitosum.
<milestone unit="section" n="4"/>at ex agricolis et viri fortissimi et milites strenuissimi
gignuntur, maximeque pius quaestus stabilissimusque
consequitur minimeque invidiosus, minimeque male
cogitantes sunt qui in eo studio occupati sunt. nunc ut ad
rem redeam, quod promisi institutum principium hoc erit.
</p></div1>

<div1 type="chapter" n="1"><milestone unit="section" n="1"/><p>Praedium quom parare cogitabis, sic in animo habeto,
uti ne cupide emas neve opera tua parcas visere et ne
satis habeas semel circumire. quotiens ibis, totiens magis
placebit quod bonum erit. <milestone unit="section" n="2"/>vicini quo pacto niteant, id animum
advertito: in bona regione bene nitere oportebit. et
u<del>i</del>ti eo introeas et circumspicias, uti inde exire possis.
uti bonum caelum habeat, ne calamitosum siet, solo bono,
<milestone unit="section" n="3"/>sua virtute valeat. si poteris, sub radice montis siet, in
meridiem spectet, loco salubri, operariorum copia siet,



<pb id="p.10"/>

bonumque aquarium, oppidum validum prope siet <del>si</del> aut
mare aut amnis, qua naves ambulant, aut via bona celebrisque.
<milestone unit="section" n="4"/> siet in his agris, qui non saepe dominos mutant: qui
in his agris praedia vendiderint, eos pigeat vendidisse. uti
 bene aedificatum siet. <milestone unit="section" n="5"/>caveto alienam disciplinam temere
contemnas. de domino bono colono bonoque aedificatore
melius emetur. ad villam cum venies, videto, vasa torcula
 et dolia multane sient: ubi non erunt, scito pro ratione
fructum esse. instrumenti ne magni siet, loco bono siet.
 videto, quam minimi instrumenti sumptuosusque ager ne
 siet. <milestone unit="section" n="6"/>scito idem agrum quod hominem, quamvis quaestuosus
 siet, si sumptuosus erit, relinqui non multum. <milestone unit="section" n="7"/>praedium
quod primum siet, si me rogabis, sic dicam: de omnibus
agris optimoque loco iugera agri centum, vinea est
 prima, <del>vel</del> si vino <add>bono et</add> multo est, secundo loco
hortus inriguus, tertio salictum, quarto oletum, quinto pratum,
sexto campus frumentarius, septimo silva caedua,
octavo arbustum, nono glandaria silva.
</p></div1>

<div1 type="chapter" n="2"><milestone unit="section" n="1"/><p> Pater familias ubi ad villam venit, ubi larem familiarem
 salutavit, fundum eodem die, si potest, circumeat; si non
eodem die, at postridie. ubi cognovit, quo modo fundus
cultus siet operaque quae facta infectaque sient, postridie
eius diei vilicum vocet, roget, quid operis siet factum,
quid restet, satisne temperi opera sie<add>n</add>t confecta, possitne
 quae reliqua sient conficere, et quid factum vini, frumenti
 aliarumque rerum omnium. <milestone unit="section" n="2"/>ubi ea cognovit, rationem inire
oportet operarum, dierum. si ei opus non apparet, dicit
vilicus sedulo se fecisse, servos non valuisse, tempestates
malas fuisse, servos aufugisse, opus publicum effecisse,
 ubi eas aliasque causas multas dixit, ad rationem operum
 operarumque vilicum revoca. <milestone unit="section" n="3"/>cum tempestates pluviae
fuerint, quae opera per imbrem fieri potuerint, dolia lavari,
picari, villam purgari, frumentum transferri, stercus



<pb id="p.11"/>

foras efferri, stercilinum fieri, semen purgari, funes sarciri,
novos fieri; centones, cuculiones familia<add>m</add> oportuisse
sibi sarcire. <milestone unit="section" n="4"/>per ferias potuisse fossas veteres tergeri,
viam publicam muniri, vepres recidi, hortum fodiri,
<milestone unit="section" n="5"/>pratum purgari, virgas vinciri, spinas runcari, expinsi far,
munditias fieri. cum servi aegrotarint, cibaria tanta dari
non oportuisse. ubi <add>ea</add> cognita aequo animo sint, qua<del>u</del>e
reliqua opera sint curare uti perficiantur: rationes putare
argentariam, frumentariam, pabuli causa quae parata sunt;
rationem vinariam, oleariam, quid venierit, quid exactum
siet, quid reliquum siet, quid siet quod veneat: quae satis
<milestone unit="section" n="6"/>accipiunda sint, satis accipiantur: reliqua quae sint uti
conpareant. siquid desit in annum, uti paretur: quae
supersint, ut veneant: quae opus sint locato, locentur: quae
opera fieri velit et quae locari velit, uti imperet et ea
scripta relinquat. pecus consideret. <milestone unit="section" n="7"/>auctionem uti faciat:
vendat oleum, si pretium habeat, vinum, frumentum quod
supersit vendat: boves vetulos, armenta delicula, oves deliculas,
lanam, pelles, plostrum vetus, ferramenta vetera,
servum senem, servum morbosum, et siquid aliut supersit,
vendat. patrem familias vendacem, non emacem esse
oportet.
</p></div1>

<div1 type="chapter" n="3"><milestone unit="section" n="1"/><p>Prima adulescentia patrem familiae agrum conserere
studere oportet. aedificare diu cogitare oportet, conserere
cogitare non oportet, sed facere oportet. ubi aetas accessit
ad annos XXXVI, tum aedificare oportet, si agrum consitum
habeas. ita aedifices, ne villa fundum quaerat <add>neve fundus
villam</add>. <milestone unit="section" n="2"/>patrem familiae villam rusticam bene aedificatam
habere expedit, cellam oleariam, vinariam, dolia
multa, uti lubeat caritatem expectare: et rei et virtuti et



<pb id="p.12"/>

gloriae erit. torcularia bona habere oportet, ut opus bene
effici possit. olea ubi lecta siet, oleum fiat continuo, ne
corrumpatur. cogitato quotannis tempestates magnas venire
 et oleam deicere solere. <milestone unit="section" n="3"/>si cito sustuleris et vasa parata
 erunt, damni nihil erit ex tempestate et oleum viridius
 et melius fiet. <milestone unit="section" n="4"/>si in terra et tabulato olea nimium diu
erit, putescet, oleum fetidum fiet. ex quavis olea oleum
 viridius et bonum fieri potest, si temperi facies. <milestone unit="section" n="5"/>in iugera
oleti CXX vasa bina esse oportet, si oletum bonum beneque
 frequens cultumque erit. trapetos bonos privos inpares esse
oportet, si orbes contriti sient, ut conmutare possis, funes
loreos privos, vectes senos, fibulas duodenas, medipontos
privos loreos. trochileas Graecanicas binis funibus sparteis
<milestone unit="section" n="6"/> ducunt: orbiculis superioribus octonis, inferioribus senis
 citius duces: si rotas voles facere, tardius ducetur, sed minore
</p></div1>

<div1 type="chapter" n="4"><milestone unit="section" n="1"/><p> labore. bubilia bona, bonas praesepis Faliscas
clatratas, clatros interesse oportet pede. si ita feceris, pabulum
boves non eicient. villam urbanam pro copia aedificato.
in bono praedio si bene aedificaveris, bene posiveris,
 ruri si recte habitaveris, libentius et saepius venies:
fundus melius erit, minus peccabitur, fructi plus capies.
frons occipitio prior est: vicinis bonus esto; familiam ne
siveris peccare. si te libenter vicinitas videbit, facilius tua
vendes, opera<del>s</del> facilius locabis, operarios facilius conduces:
 si aedificabis, operis, iumentis, materi<del>a</del>e adiuvabunt: siquid
bona salute usus venerit, benigne defendent.
</p></div1>

<div1 type="chapter" n="5"><milestone unit="section" n="1"/><p> Haec erunt vilici officia. disciplina bona utatur. feriae
serventur. alieno manum abstineat, sua servet diligenter.
litibus familia supersedeat: siquis quid deliquerit, pro noxa
 bono modo vindicet. <milestone unit="section" n="2"/>familiae male ne sit, ne algeat, ne
 esuriat: opere bene exerceat, facilius malo et alieno prohibebit.
vilicus si nolet male facere, non faciet. si passus



<pb id="p.13"/>

erit, dominus inpune ne sinat esse. pro beneficio gratiam
referat, ut aliis recte facere libeat. vilicus ne sit ambulator,
sobrius siet semper, ad cenam nequo eat. familiam
exerceat, consideret, quae dominus imperaverit fiant. ne
plus censeat sapere se quam dominum. <milestone unit="section" n="3"/>amicos domini,
eos habeat sibi amicos. cui iussus siet, auscultet. rem divinam
nisi Conpitalibus in conpito aut in foco ne faciat.
iniussu domini credat nemini: quod dominus crediderit,
exigat. satui semen, cibaria, far, vinum, oleum mutuum
dederit nemini. duas aut tres familias habeat, unde utenda
roget et quibus det, praeterea nemini. <milestone unit="section" n="4"/>rationem cum domino
crebro putet. operarium, mercen<add>n</add>arium, politorem
diutius eundem ne habeat die. nequid emisse velit insciente
domino, neu quid dominum celavisse velit. parasitum nequem
habeat. haruspicem, augurem, hariolum, Chaldaeum
nequem consuluisse velit. segetem ne defrudet: nam id
infelix est. opus rusticum omne curet uti sciat facere, et
<milestone unit="section" n="5"/>id faciat saepe, dum ne lassus fiat: si fecerit, scibit in mente
familiae quid sit, et illi animo aequiore facient. si hoc
faciet, minus libebit ambulare et valebit rectius et dormibit
libentius. primus cubitu surgat, postremus cubitum eat.
prius villam videat clausa uti siet, et uti suo quisque loco
cubet et uti iumenta pabulum habeant.
<milestone unit="section" n="6"/>Boves maxima diligentia curatos habeto. bubulcis opsequito
partim, quo libentius boves curent. aratra vomeresque
facito uti bonos habeas. terram cariosam cave ne
ares, neve plostrum neve pecus inpellas. si ita non caveris,
<milestone unit="section" n="7"/>quo inpuleris, trienni<del>i</del> fructum amittes. pecori et bubus
diligenter substernatur, ungulae curentur. scabiem
pecori et iumentis caveto: id ex fame et si inpluit fieri
solet. opera omnia mature conficias face. nam res rustica
sic est, si unam rem sero feceris, omnia opera sero facies.
stramenta si deerunt, frondem iligneam legito, eam substernito
ovibus bubusque. <milestone unit="section" n="8"/>stercilinum magnum stude ut


<pb id="p.14"/>

habeas. stercus sedulo conserva: cum exportabis, purgato
et conminuito; per autumnum evehito. circum oleas autumnitate
ablaqueato et stercus addito. frondem populneam,
ulmeam, querneam caedito per tempus: eam condito non
 peraridam, pabulum ovibus. item faenum cordum, sicilimenta
de prato, ea arida condito. post imbrem autumnum
rapinam, pabulum lupinumque serito.
</p></div1>

<div1 type="chapter" n="6"><milestone unit="section" n="1"/><p> Agrum quibus locis conseras, sic observari oportet. ubi
ager crassus et laetus est sine arboribus, eum agrum frumentarium
 esse oportet. idem ager si nebulosus est, rapa,
raphanos, milium, panicum, id maxime seri oportet. in
agro crasso et caldo oleam conditivam, radium maiorem,
Sallentinam, orcitem, poseam, Sergianam, Colminianam, albicerem,
quam earum in iis locis optimam dicent esse, eam
 maxime serito. hoc genus oleae in XXV aut in XXX pedes
 conserito. <milestone unit="section" n="2"/>ager oleto conserundo, qui in ventum favonium
spectabit et soli ostentus erit, alius bonus nullus erit. qui
ager frigidior et macrior erit, ibi oleam Licinianam seri
oportet. si in loco crasso aut calido severis, hostus nequam
 erit et ferundo arbor peribit et muscus ruber molestus
 erit. <milestone unit="section" n="3"/>circum coronas et circum vias ulmos serito et
partim populos, uti frondem ovibus et bubus habeas, et
materies, siquo opus sit, parata erit. sicubi in iis locis ripae
aut locus umectus erit, ibi cacumina populorum serito
 et harundinetum. id hoc modo serito: bipalio vortito, ibi
oculos harundinis pedes ternos alium ab alio serito. ibi
 corrudam serito, unde aspar<add>a</add>gi fiant. <milestone unit="section" n="4"/>nam convenit harundinetum
cum corruda, eo quia foditur et incenditur et
umbram per tempus habet. salicem Graecam circum harundinetum
 serito, uti siet qui vineam alliges.
Vineam quo in agro conseri oporte<add>a</add>t, sic observatoqui
locus vino optimus dicetur esse et ostentus soli, Aminnium


<pb id="p.15"/>

minusculum et geminum eugen<del>a</del>eum, helvolum minusculum
conserito. qui locus crassus erit aut nebulosior,
ibi Aminnium maius aut Murgentinum, Apicium, Lucanum
serito. ceterae vites, miscellae maxime, in quemvis agrum
conveniunt.
<milestone unit="section" n="5"/></p></div1>

<div1 type="chapter" n="7"><milestone unit="section" n="1"/><p>Fundum suburbanum arbustum maxime convenit habere:
et ligna et virgae venire possunt, et domino erit qui
utatur. in eodem fundo suum quidquid conseri oportet:
vitem &dagger; c&ouml;pularia Aminnium minusculum <del>vino</del> et maius et
<milestone unit="section" n="2"/>Apicium: uvae in olla in vinace<add>i</add>s conduntur: eadem in
sapa, in musto, in lora recte conduntur. quas suspendas
duracinas Aminnias maiores, vel ad fabrum ferrarium pro
passis ea<add>e</add> recte servantur. <milestone unit="section" n="3"/>poma, mala strutea, Cotonea
Scantiana, Quiriniana, item alia conditiva, mala mustea et
Punica (eo lotium suillum aut stercus ad radicem addere
oportet, uti pabulum malorum fia<del>n</del>t), pira volaema, Aniciana
<milestone unit="section" n="4"/><del>et</del> sementiva (haec conditiva in sapa bona erunt),
Tarentina, mustea cucurbitiva, item alia genera quam plurima
serito aut inserito. oleas orc<del>h</del>ites, posias: eae optime
conduntur vel virides in muria vel in lentisco contusae,
vel orcites ubi nigrae erunt et siccae, sale confriato dies
V: postea salem excutito, in sole ponito biduum, vel sine
sale in defrutum condito. sorba in sapa condere vel siccare:
</p></div1>

<div1 type="chapter" n="8"><milestone unit="section" n="1"/><p>arida facias. item pira facias. ficos mariscas in
loco cretoso et aperto serito: Africanas et Herculaneas, Sacontinas,
hibernas, Tellanas atras pediculo longo, eas in


<pb id="p.16"/>

loco crassiore aut stercorato serito. pratum si inrigivum
habebis, si non erit siccum, ne faenum desiet, summittito.
<milestone unit="section" n="2"/> sub urbe hortum omne genus, coronamenta omne genus,
bulbos Megaricos, murtum coniugulum et album et nigrum,
 loream Delphicam et Cypriam et silvaticam, nuces calvas,
Abellanas, Praenestinas, Graecas, haec facito uti serantur.
fundum <add>sub</add>urbanum, et qui eum fundum solum habebit,
ita paret itaque conserat, uti quam sollertissimum habeat.
</p></div1>

<div1 type="chapter" n="9"><milestone unit="section" n="1"/><p> Salicta locis aquosis, umectis, umbrosis, propter amnes
 ibi seri oportet; et id videto uti aut domino opus siet aut
ut vendere possit. prata inrigiva, si aquam habebis, id potissimum
facito: si aquam non habebis, sicca quam plurima
facito. hoc est praedium quod ubi vis expedit facere.
</p></div1>

<div1 type="chapter" n="10"><milestone unit="section" n="1"/><p> Quo modo oletum agri iugera CCXL instruere oporteat.
 vilicum, vilicam, operarios quinque, bubulcos III, asinarium
I, subulcum I, opilionem I, summa homines XIII: boves
trinos, asinos ornatos clitellarios qui stercus vectent
<milestone unit="section" n="2"/> tris, asinum <add>molarium</add> I, oves C: vasa olearia instructa
iuga V, ahenum quod capiat Q. XXX, operculum aheni,
 uncos ferreos III, urceos aquarios III, infidibula II, ahenum
quod capiat Q. V, <add>operculum aheni,</add> uncos III, labellum
pollulum I, amphoras olearias II, urnam quinquagenariam
unam, trullas tris, situlum aquarium I, pelvim I, matellionem
<add>I</add>, trullium <add>I</add>, scutriscum <add>I</add>, matellam <add>I</add>,
 nassiternam <add>I</add>, trullam <add>I</add>, candelabrum <add>I</add>, sextarium
<add>I</add>: plostra maiora III, aratra cum vomeribus VI, iuga cum
<milestone unit="section" n="3"/> loris ornata III, ornamenta bubus VI: irpicem I, crates stercerarias
IIII, sirpeas stercerarias III, semuncias III, instrata


<pb id="p.17"/>

asinis III: ferramenta, ferreas VIII, sarcula VIII, palas IIII,
rutra V, rastros quadridentes II, falces faenarias VIII, stramentarias
V, arborarias V, securis III, cuneos III, fistulam farrariam
<milestone unit="section" n="4"/>I, forpicis II, rutabulum I, foculos II: dolia olearia C,
<milestone unit="section" n="5"/>labra XII, dolia quo vinacios condat X, amurcaria X, vinaria
X, frumentaria XX, <add>labrum</add> lupinarium I, serias X,
labrum eluacrum I, solium I, labra aquaria II, opercula doliis
seriis priva: molas asinarias unas et trusatilis unas,
Hispaniensis unas, molilia III, abacum I, orbes aheneos II,
mensas II, scamna magna III, scamnum in cubiculo I, scabilla
III, sellas IIII, solia II, lectum in cubiculo I, lectos
loris subtentos IIII et lectos III: pilam ligneam I, fullonicam
I, telam togalem I, pilas II, pilum fabarium I, farrearium
I, seminarium I, qui nucleos succernat I, modium I,
semodium I: culcitas VIII, instragula VIII, pulvinos XVI,
operimenta X, mappas III, centones pueris VI.
</p></div1>

<div1 type="chapter" n="11"><milestone unit="section" n="1"/><p>Quo modo vineae iugera C instruere oporteat. vilicum,
vilicam, operarios X, bubulcum I, asinarium I, salictarium I,
subulcum I, summa homines XVI: boves II, asinos plostrarios
II, asinum molarium I: vasa torcula instructa III, dolia
ubi quinque vindemiae esse possint culleum DCCC, dolia
<milestone unit="section" n="2"/>ubi vinaceos condat XX, frumentaria XX, opercula doliorum
et tectaria priva, urnas sparteas VI, amphoras sparteas IIII,
infidibula II, cola vitilia III, cola qui florem dema<del>n</del>t III,
urceos mustarios X: plostra II, aratra II, iugum plostrarium
I, iugum vinarium I, iugum asinarium I, orbem aheneum
I, molile I: ahen<del>e</del>um quod capi<add>a</add>t culleum I, operculum
aheni I, uncos ferreos III, ahenum coculum quod capiat
<milestone unit="section" n="3"/>culleum <add>I</add>, urceos aquarios II, nassiternam I, pelvim I,
matellionem I, trulleum I, situlum aquarium I, scutriscum
<add>I</add>, trullam <add>I</add>, candelabrum <add>I</add>, matellam <add>I</add>, lectos IIII,


<pb id="p.18"/>

scamnum I, mensas II, abacum I, arcam vestiariam I, armarium
promptarium I, scamna longa VI, rotam aquariam I,
modium praeferratum I, semodium I, labrum eluacrum I,
<milestone unit="section" n="4"/> solium <add>I</add>, labrum lupinarium I, serias X: ornamenta bubus
<milestone unit="section" n="5"/> <add>II</add>, ornamenta asinis instrata III, semuncias III, sportas
faecarias III, molas asinarias III, molas trusatilis unas:
ferramenta, falces sirpiculas V, falces silvaticas VI, arborarias
III, secures V, cuneos IIII, vomeres <add>II</add>, ferreas X, palas
VI, rutra IIII, rastros quadridentes II, crates stercorarias
 IIII, sirpiam stercorariam I, fa<add>l</add>culas viniaticas XL, fa<add>l</add>culas
 rustarias X, foculos II, forpices II, rutabulum <add>I</add>: cor<del>cu</del>bulas
Amerinas XX, quala sataria vel alveos XL, palas
ligneas XL, luntris II, culcitas IIII, instragula IIII, pulvinos
VI, oper<add>i</add>menta VI, mappas III, centones pueris VI.
</p></div1>

<div1 type="chapter" n="12"><milestone unit="section" n="1"/><p> In torcularium quae opus sunt. vasis quinis prela
 temperata V, supervacanea III, suculas V, supervacaneam I,
funes loreos V, subductarios V, melipontos V, troclias X,
capistra V, assercula ubi prela sita sient V, serias III, vectes
XL, fibulas XL constibilis ligneas, qui arbores conprimat,
 si dishiascent, et cuneos VI, trapetos V, cupas minusculas X,
alveos X, palas ligneas X, rutra ferrea quinque.
</p></div1>

<div1 type="chapter" n="13"><milestone unit="section" n="1"/><p> In torcularium in usu quod opus est. urceum I, ahenum
quod capiat Q. V, uncos ferreos III, orbem aheneum I,
molas *, cribrum I, incerniculum I, securim I, scamnum I,
 seriam vinariam I, clavem torculari I, lectum stratum ubi
duo custodes liberi cubent (tertius servus una cum factoribus
uti cubet), fiscinas novas *, veteres *, epidromum <add>I</add>,
pulvinum <add>I</add>, lucernas *, corium I, craticulas duas, carnarium
I, scalas unas.


<pb id="p.19"/>

<milestone unit="section" n="2"/>In cellam oleariam haec opus sunt. dolia olearia, opercula,
labra olearia XIIII, concas maioris II et minoris II,
<milestone unit="section" n="3"/>trullas aheneas tris, amphoras olearias II, urceum aquarium I,
urnam quinquagenariam I, sextarium olearium I, labellum I,
infidibula II, spongeas II, urceos fictiles II, urnales II, trullas
ligneas II, claves cum clostris in cellas II, trutinam I, centumpondium
incertum I et pondera cetera.
</p></div1>

<div1 type="chapter" n="14"><milestone unit="section" n="1"/><p>Villam aedificandam si locabis novam ab solo, faber
haec faciat oportet. parietes omnes, uti iussitur, calce et
caementis, pilas ex lapide angulari, tigna omnia, quae opus
sunt, limina, postes, iugumenta, asseres, fulmentas, praesepis
<milestone unit="section" n="2"/>bubus hibernas aestivas Faliscas, equile, cellas familiae,
carnaria III, orbem, ahenea II, haras X, focum, ianuam
maximam et alteram quam volet dominus, fenestras, clatros
in fenestras maioris bipedalis X, lumina<add>ria</add> VI, scamna
III, sellas V, telas togalis duas, <del>luminaria VI</del> paullulam
pilam ubi triticum pinsat I, fulloniam I, antepagmenta, vasa
torcula II. <milestone unit="section" n="3"/>hae rei materiem et quae opus sunt dominus
praebebit et ad opus dabit, serram I, lineam I (materiem
dumtaxat succidet, dolabit, secabit facietque conductor),
lapidem, calcem, harenam, aquam, paleas, terram unde lutum
fiat. si de caelo villa tacta siet, de ea re v<add>er</add>ba uti
fia<add>n</add>t. huic operi pretium ab domino bono, qui bene
praebeat quae opus sunt et nummos fide bona solvat, in
tegulas singulas II S. <milestone unit="section" n="4"/>tectum sic numerabitur: tegula integra
quae erit, quae non erit, unde quarta pars aberit,
duae pro una, conliciares quae erunt pro binis putabuntur;
vallus quot erunt, in singulas quaternae numerabuntur.
Villa lapide calce. fundamenta supra terram pede, ceteros



<pb id="p.20"/>

parietes ex latere, iugumenta et antepagmenta quae
 opus erunt indi<del>c</del>to. cetera lex uti villa<add>e</add> ex calce caementis.
<milestone unit="section" n="5"/>pretium in tegulas singulas II S. loco salubri bono
domino haec quae supra pretia posita sunt: ex signo manipretium
 erit. loco pestilenti, ubi aestate fieri non potest,
bono domino pars quarta preti accedat.
</p></div1>

<div1 type="chapter" n="15"><milestone unit="section" n="1"/><p> Macerias ex calce caementis silice. uti dominus omnia
ad opus praebeat, altam P. V et columen P. I, crassam P. I S,
longa<add>m</add> P. XIV, et uti sublinat locari oportet. parietes
 villae si locet in P. C, id est P. X quoquo versum, libellis
in ped. V et perticam I P. VIC. N. X. sesquipedalem parietem
dominus fundamenta faciat et ad opus praebeat calcis in
P. singulos <add>in</add> longitudinem <del>opus est</del> modium unum,
 harenae modios duos.
</p></div1>

<div1 type="chapter" n="16"><milestone unit="section" n="1"/><p> Calcem partiario coquendam qui dant, ita datur. perficit
et coquit et ex fornace calcem eximit calcarius et ligna
conficit ad fornacem. dominus lapidem, ligna ad fornacem,
quod opus siet, praebet.
</p></div1>

<div1 type="chapter" n="17"><milestone unit="section" n="1"/><p> Robus materies, item ridica, ubi solstitium fuerit ad
 brumam semper tempestiva est. cetera materies quae semen
habet, cum semen maturum habet, tum tempestiva est.
quae materies semen non habet, cum glubebit, tum tempestiva
est. &dagger; eo, quia semen viride et maturum habet (id
 semen de cupresso, de pino quidvis anni legere possis),
<milestone unit="section" n="2"/> item quidvis anni matura est et tempestiva. ibidem sunt
nuces bimae, inde semen excidet, et anniculae, eae ubi
primum incipiunt hiascere, tum legi oportet: per sementim
primum incipiunt maturae esse, postea usque adeo sunt


<pb id="p.21"/>

plus menses VIII. hornotinae nuces virides sunt. ulmus,
cum folia cadunt, tum iterum tempestiva est.
</p></div1>

<div1 type="chapter" n="18"><milestone unit="section" n="1"/><p>Torcularium si aedificare voles quadrinis vasis, uti
contra ora sient, ad hunc modum vasa conponito. arbores
crassas P. II, altas P. VIIII cum cardinibus, foramina longa
P. III S exculpta digit. VI, ab solo foramen primum P. <milestone unit="section" n="2"/>I S,
inter arbores et <del>arbores et</del> parietes P. II, in II arbores P. I,
arbores ad stipitem primum derectas P. XVI, stipites crassos
P. II, altos cum cardinibus P. X, suculam praeter cardines
P. VIIII, prelum longum P. XXV, inibi lingulam P. II S, pavimentum
binis vasis cum canalibus duabus P. XXX, IIII trapetibus
locum dextra sinistra pavimentum P. <milestone unit="section" n="3"/>XX, inter binos
stipites vectibus locum P. XXII, alteris vasis exadversum
ab stipite extremo ad parietem qui pone arbores est
P. XX: summa torculario vasis quadrinis latitudine P. LXVI,
longitudine P. LII. inter parietes, arbores ubi statues, fundamenta
bona facito alta P. V, inibi lapides silices, totum
forum longum P. V, latum P. II S, crassum P. I S. <milestone unit="section" n="4"/>ibi foramen
pedicinis duobus facito, ibi arbores pedicino in lapide statuito.
inter duas arbores quod loci supererit robore expleto,
eo plumbum infundito. superiorem partem arborum
digitos VI altam facito siet, eo capitulum robustum indito,
<milestone unit="section" n="5"/>uti siet stipites ubi stent. fundamenta P. V facito,
ibi silicem longum P. II S, latum P. II S, crassum P. I S
planum statuito, ibi stipites statuito. item alterum stipitem
statuito. insuper arbores stipitesque trabem planam inponito
latam P. II, crassam P. I, longam P. XXXVII, vel duplices
indito, si solidas non habebis. sub eas trabes inter canalis
et parietes extremos, ubi trapeti stent, trabeculam pedum
XXIII S inponito sesquipedalem, aut binas pro singulis eo
supponito. <milestone unit="section" n="6"/>in iis trabeculis trabes, quae insuper arbores
stipites stant, conlocato: in iis tignis parietes extruito iungitoque
materiae, uti oneris satis habeat. aram ubi facies,
pedes V fundamenta alta facito, lata P. VI, aram et canalem
rutundam facito latam P. <milestone unit="section" n="7"/>IIII S, ceterum pavimentum totum



<pb id="p.22"/>

fundamenta P. II facito. fundamenta primum festucato, postea
caementis minutis et calce harenato semipedem unum
quodque corium struito. pavimenta ad hunc modum facito:
ubi libraveris, de glarea et calce harenato primum corium
 facito, id pilis subigito, idem alterum corium facito: eo
calcem cribro subcretam indito alte digitos duo, ibi de
testa arida pavimentum struito: ubi structum erit, pavito
 fricatoque, uti pavimentum bonum siet. <milestone unit="section" n="8"/>arbores stipites
robustas facito aut pineas. si trabes minores facere voles,
 canalis extra columnam expolito. si ita feceris, trabes P. XXII
<milestone unit="section" n="9"/> longae opus erunt. orbem olearium latum P. IIII Punicanis
coagmentis facito, crassum digitos VI facito, subscudes iligneas
adindito. eas ubi confixeris, clavis corneis occludito.
in eum orbem tris catenas indito. eas catenas cum orbi<del>s</del>
 clavis ferreis corrigito. orbem ex ulmo aut ex corylo facito:
si utrumque habebis, alternas indito.
</p></div1>

<div1 type="chapter" n="19"><milestone unit="section" n="1"/><p> In vasa vinaria stipites arboresque binis pedibus altiores
facito, supra foramina arborum, pedem quaeque uti
absiet, unae fibulae locum facito. semipedem quoquo versum
 in suculam sena foramina indito. foramen quod primum
facies semipedem ab cardine facito, cetera divi<add>di</add>to
 quam rectissime. porculum in media sucula facito. <milestone unit="section" n="2"/>inter
arbores medium quod erit, id ad mediam conlib<add>r</add>ato, ubi
porculum figere oportebit, uti in medio prelum recte situm
 siet. lingulam cum facies, de medio prelo conlibrato, ut
inter arbores bene conveniat, digitum pollicem laxamenti
facito. vectes longissimos P. XIIX, secundos P. XVI, tertios
P. XV, remissarios P. XII, alteros P. X, tertios P. VIII.
</p></div1>

<div1 type="chapter" n="20"><milestone unit="section" n="1"/><p> Trapetum quo modo concinnare oporteat. columellam
 ferream, quae in miliario stat, eam rectam stare oportet in
medio ad perpendiculum, cuneis salignis circumfigi oportet
bene, eo plumbum effundere, caveat ni labet columella.



<pb id="p.23"/>

si movebitur, eximito; denuo eodem modo facito, ne se
moveat. <milestone unit="section" n="2"/>modiolos in orbis oleagineos ex orcite olea facito,
eos circumplumbato, caveto ne laxi sient. in cupam eos
indito. cunicas solidas latas digitum pollicem facito, labeam
bifariam faciat habea<add>n</add>t, quas figat clavis duplicibus, ne
cadant.
</p></div1>

<div1 type="chapter" n="21"><milestone unit="section" n="1"/><p>Cupam facito P. X, tam crassam quam modioli postulabunt,
media<del>m</del> inter orbis quae convenia<del>n</del>t. crassam
quam columella ferrea erit, eam mediam pertundito, uti
<del>in</del> columellam indere possis. eo fistulam ferream indito,
<milestone unit="section" n="2"/>quae in columellam conveniat et in cupam. inter cupam
dextra sinistra pertundito late digitos primoris IIII, alte digitos
primoris III, sub cupa tabulam ferream, <add>quam</add> lata
cupa media erit, pertusam figito, quae in columellam conveniat.
dextra sinistra, foramina ubi feceris, lamnis circumplectito.
replicato in inferiorem partem cupae omnis quattuor
lamminas: <del>dextra sinistra foramina</del> utrimque secus
<milestone unit="section" n="3"/>lamminas sub lamminas pollulas minutas supponito, eas
inter sese configito, ne foramina maiora fiant, quo cupulae
minusculae indentur. cupa qua fini in modiolos erit, utrimque
secus imbricibus ferreis quattuor de suo sibi utrimque
secus facito qui figas. imbrices medias clavulis figito. supra
imbrices extrinsecus cupam pertundito, qua clavus eat, qui
orbem cludat. <milestone unit="section" n="4"/>insuper foramen librarium ferreum digitos
sex latum indito, pertusum utrimque secus, qua clavus eat.
haec omnia eius rei causa fiunt, uti ne cupa in lapide
conteratur. armillas IIII facito, quas circum orbem indas,
<milestone unit="section" n="5"/>ne cupa et clavus conterantur intrinsecus. cupam materia
ulmea aut faginea facito. ferrum factum quod opus erit uti
idem faber figat: (??) LX opus sunt. <del>cum</del> plumbum <add>in</add>
cupam emito (??) IIII. cupam qui concinnet et modiolos


<pb id="p.24"/>

qui indat et plumbet, operas fabri dumtaxat (??) VIII: idem
trapetum oportet accommodet. summa sumpt<del>u</del>i (??) LXXII
praeter adiutores.
</p></div1>

<div1 type="chapter" n="22"><milestone unit="section" n="1"/><p> Trapetum hoc modo accommodare oportet. librator uti
 statuatur pariter ab labris. digitum minimum orbem abesse
oportet ab solo mortari. orbes cavere oportet nequid
mortarium terant. inter orbem et miliarium unum digitum
interesse oportet. si plus intererit atque orbes nimium aberunt,
<milestone unit="section" n="2"/> funi circumligato miliarium arte crebro, uti expleas
 quod nimium interest. si orbes altiores erunt atque nimium
mortarium deorsom teret, orbiculos ligneos pertusos in
miliarium in columella supponito, eo altitudinem temperato.
eodem modo latitudinem orbiculis ligneis aut armillis
ferreis temperato, usque dum recte temperabitur.
<milestone unit="section" n="3"/> Trapetus emptus est in Suessano (??) CCCC et olei PL.
 conposturae (??) LX: vectura<add>m</add> boum, operas VI, homines
VI cum bubulcis (??) LXXII: cupam ornatam (??) LXXII, pro
oleo (??) XXV: S. S. (??) DC<del>C</del>XXVIIII. Pompeis emptus ornatus
(??) CCCXXCIIII: vecturam (??) CCXXC: domi melius concinnatur
 et accommodatur, eo sumpti opus est (??) LX: S. S.
<milestone unit="section" n="4"/> (??) DCCXXIIII. si orbes in veteres trapetos parabis, medios
crassos P. I digitos III, altos P. I, foramen semipedem quoquo
vorsum. eos cum advexeris, ex trapeto temperato. ii
emuntur ad Rufri macerias (??) CXXC, temperantur (??) XXX.
 tantidem Pompeis emitur.
</p></div1>

<div1 type="chapter" n="23"><milestone unit="section" n="1"/><p> Fac ad vindemiam quae opus sunt ut parentur. vasa
laventur, corbulae sarciantur, picentur, dolia quae opus
sunt picentur, quom pluet; quala parentur, sarciantur, far
 molatur, menae emantur, oleae caducae salliantur. <milestone unit="section" n="2"/>uvas
 miscellas, vinum praeliganeum quod operarii bibant, ubi
tempus erit, legito. siccum puriter omnium dierum pariter
in dolia dividito. si opus erit, defrutum indito in mustum
de musto lixivo coctum, partem quadragesimam addito



<pb id="p.25"/>

defruti vel salis sesquilibram in culleum. marmor si indes, <note>3</note>
in culleum libram indito: id indito in urnam, misceto cum
musto: id indito in doleum. resinam si indes, in culleum
musti P. III, bene conminuito, indito in fiscellam et facito
uti in doleo musti pendeat: eam quassato crebro, uti resina
condeliquescat. <add>ubi</add> indideris defrutum aut marmor aut
resinam, dies XX permisceto crebro, tribulato cotidie. tortivum
mustum circumcidaneum suo cuique dolio dividito
additoque pariter.
</p></div1>

<div1 type="chapter" n="24"><milestone unit="section" n="1"/><p>Vinum Graecum hoc modo fieri oportet. uvas Apicias
percoctas bene legito. ubi delegeris, in eius musti culleum
aquae marinae veteris Q. II <add>indito</add> vel salis puri modium:
eum in fiscella suspendito sinitoque cum musto distabescat.
si helv<del>i</del>olum vinum facere voles, dimidium helv<del>i</del>oli, dimidium
Apicii vini indito, defruti veteris partem tricesimam
addito. quidquid vini defrutabis, partem tricesimam defruti
addito.
</p></div1>

<div1 type="chapter" n="25"><milestone unit="section" n="1"/><p>Quom vinum coctum erit et quom legetur, facito uti
servetur familiae primum suisque, facitoque studeas bene
percoctum siccumque legere, ne vinum nomen perdat. vinaceos
cotidie recentis succernito lecto restibus subtento, vel
crib<add>r</add>um illi<del>us</del> rei parato. eos conculcato in dolia picata
vel in lacum vinarium picatum. id bene iubeto oblini, quod
des bubus per hiemem. indidem, si voles, lavito paulatim.
erit lor<del>e</del>a familiae quod bibat.
</p></div1>

<div1 type="chapter" n="26"><milestone unit="section" n="1"/><p>Vindemia facta vasa torcula, corbulas, fiscinas, funis,
patibula, fibulas iubeto suo quidquid loco condi. dolia cum
vino bis in die fac extergeantur, privasque scopulas in dolia
facito habeas illi rei, qui labra doliorum circumfrices.
ubi erit lectum dies triginta, si bene deacinata erunt dolia,



<pb id="p.26"/>

oblinito. si voles de faece demere vinum, tum erit ei rei
optimum tempus.
</p></div1>

<div1 type="chapter" n="27"><milestone unit="section" n="1"/><p> Sementim facito, ocinum, viciam, faenum Graecum,
fabam, ervum, pabulum bubus. alteram et tertiam pabuli
 sationem facito. deinde alias fruges serito. scrobis in vervacto
oleis, ulmis, vitibus, ficis: simul cum semine serito.
si erit locus siccus, tum oleas per sementim serito, et quae
ante satae erunt, teneras tum supputato et arbores ablaqueato.
</p></div1>

<div1 type="chapter" n="28"><milestone unit="section" n="1"/><p> Oleas, ulmos, ficos, poma, vites, pinos, cupressos
 cum seres, bene cum radicibus eximito cum terra sua quam
plurima circumligatoque, uti ferre possis: in alveo aut in
corbula ferri iubeto. caveto, quom ventus siet aut imber,
<milestone unit="section" n="2"/> effodias aut feras: nam id maxime cavendum est. in scrobe
 quom pones, summam terram subdito: postea operito terra
radicibus fini, deinde calcato pedibus bene, deinde festucis
vectibusque calcato quam optime poteris: id erit ei rei
primum. arbores crassiores digitis V quae erunt, eas praecisas
serito oblinitoque fimo summas et foliis alligato.
</p></div1>

<div1 type="chapter" n="29"><milestone unit="section" n="1"/><p> Stercus dividito sic. partem dimidiam in segetem,
 ubi pabulum seras, invehito, et si ibi olea erit, simul ablaqueato
stercusque addito: postea pabulum serito. partem
quartam circum oleas ablaqueatas, quom maxime opus
erit, addito terraque stercus operito. alteram quartam partem
 in pratum reservato idque, quom maxime opus erit,
ubi favonius flabit, evehito luna silenti.
</p></div1>

<div1 type="chapter" n="30"><milestone unit="section" n="1"/><p> Bubus frondem ulmeam, populneam, querneam, ficulneam,
usque dum habebis, dato. ovibus frondem viridem,
usque dum habebis, praebeto: ubi sementim facturus eris.



<pb id="p.27"/>

ibi oves delectato: et frondem usque ad pabula matura.
pabulum aridum quod condideris in hieme<add>m</add> quam maxime
conservato, cogitatoque hiemis quam longa siet.
</p></div1>

<div1 type="chapter" n="31"><milestone unit="section" n="1"/><p>Ad oleam cogendam quae opus erunt parentur. vimina
matura, salix per tempus legatur, uti sit unde corbulae
fiant et veteres sarciantur. fibulae unde fiant, aridae
iligneae, ulmeae, nuceae, ficulneae, fac in stercus aut in
aquam coniciantur: inde, ubi opus erit, fibulas facito. vectes
iligneos, acrufolios, laureos, ulmeos facito uti sient parati.
<milestone unit="section" n="2"/>prelum ex carpino atra potissimum facito. ulmeam, pineam,
nuceam, hanc atque aliam materiem omnem cum effodies,
luna decrescente eximito post meridie<add>m</add> sin<add>e</add> vento
austro. tum erit tempestiva, cum semen suum maturum
erit, cavetoque per <del>er</del>rorem trahas aut doles. quae materies
semen non habebit, cum glube<add>bit</add>, tempestiva erit.
vento austro caveto nequam materiem neve vinum tractes
nisi necessario.
</p></div1>

<div1 type="chapter" n="32"><milestone unit="section" n="1"/><p>Vineas arboresque mature face incipias putare. vites
propages <add>in</add> sulcos: susum vorsum, quod eius facere
poteris, vitis facito uti ducas. arbores hoc modo putentur,
rami uti divaricentur, quos relinques, et uti recte caedantur
et ne nimium crebri relinquantur. <milestone unit="section" n="2"/>vites bene nodentur:
per omnes ramos diligenter caveto ne vitem praecipites et
ne nimium praestringas. arbores facito uti bene maritae
sint vitesque uti satis multae adserantur et, sicubi opus
erit, de arbore deiciantur, uti in terram deprimantur, et
biennio post praecidito veteres.
</p></div1>

<div1 type="chapter" n="33"><milestone unit="section" n="1"/><p>Viniam sic facito uti curetur. vitem bene nodatam
deligato recte, flexuosa uti ne sit, susum vorsum semper
ducito, quod eius poteris. vinarios custodesque recte relinquito.



<pb id="p.28"/>

quam altissimam viniam facito alligatoque recte, dum
ne nimium constringas. hoc modo eam curato. capita vitium
 per sementim ablaqueato. <milestone unit="section" n="2"/>vineam putatam circumfodito,
arare incipito, ultro citroque sulcos perpetuos ducito.
 vites teneras quam primum propagato, sic occato: veteres
quam minimum castrato, potius, si opus erit, deicito biennioque
post praecidito. vitem novellam resicari tum erit
 tempus, ubi valebit. <milestone unit="section" n="3"/>si vinea a vite calva erit, sulcos interponito
ibique viveradicem serito, umbram ab sulcis removeto
 crebroque fodito. in vinea vetere serito ocinum, si
macra erit (quod granum capiat ne serito), et circum capita
addito stercus, paleas, vinaceas, aliquid horum, quo
 rectius valeat. ubi vinea frondere coeperit, pampinato.
<milestone unit="section" n="4"/>vineas novellas alligato crebro, ne caules praefringantur,
 et quae iam in perticam ibit, eius pampinos teneros alligato
leviter corrigitoque, uti recte spectent. ubi uva varia
fieri coeperit, vites subligato, pampinato uvasque expellito,
circum capita sarito.
<milestone unit="section" n="5"/> Salictum suo tempore caedito, glubito arteque alligato.
 librum conservato, cum opus erit in vinea, ex eo in aquam
coicito, alligato. vimina, unde corbulae fiant, conservato.
</p></div1>

<div1 type="chapter" n="34"><milestone unit="section" n="1"/><p> Redeo ad sementim. ubi quisque locus frigidissimus
aquosissimusque erit, ibi primum serito. in caldissimis
locis sementim postremum fieri oportet. terram cave
 cariosam tractes. <milestone unit="section" n="2"/>ager rubricosus et terra pulla, materina,
 rudecta, harenosa, item quae aquosa non erit, ibi lupinum
bonum fiet. in creta et uligine et rubrica et ager qui aquosus
erit, semen adoreum potissimum serito. quae loca
sicca et non <add>h</add>erbosa erunt, aperta ab umbra, ibi triticum
</p></div1>

<div1 type="chapter" n="35"><milestone unit="section" n="1"/><p> serito. fabam in locis validis non calamitosis serito.


<pb id="p.29"/>

viciam et faenum Graecum quam minime herbosis locis
serito. siliginem, triticum in loco aperto celso, ubi sol
quam diutissime siet, seri oportet. lentim in rudecto et
rubricoso loco, qui herbosus non siet, serito. <milestone unit="section" n="2"/>hordeum,
qui locus novus erit aut qui restibilis fieri poterit, serito.
trimestre<del>m</del>, quo in loco sementim maturam facere non
potueris et qui locus restibilis crassitudine fieri poterit, seri
oportet. rapinam et coles rapicii unde fiant et raphanum
in loco stercorato bene aut in loco crasso serito.
</p></div1>

<div1 type="chapter" n="36"><milestone unit="section" n="1"/><p>Quae segetem stercorent. stercus columbinum spargere
oportet in pratum vel in <add>h</add>ortum vel in segetem.
caprinum, ovillum, bubulum, item ceterum stercus omne
sedulo conservato. amurca<add>m</add> spargas vel inriges ad arbores:
circum capita maiora amphoras, ad minora urnas
cum aquae dimidio addito, ablaqueato prius non alte.
</p></div1>

<div1 type="chapter" n="37"><milestone unit="section" n="1"/><p>Quae mala in segete sint. si cariosam terram tractes.
cicer, quod vellitur et quod salsum est, eo malum est.
hordeum, faenum Graecum, ervum, haec omnia segetem
exsugunt et omnia quae velluntur. nucleos in segetem ne
indideris.
<milestone unit="section" n="2"/>Quae segetem stercorent fruges: lupinum, faba, vicia.
Stercus unde facias: stramenta, lupinum, paleas, fabalia,
acus, frondem iligneam, querneam. ex segeti vellito ebulum,
cicutam et circum salicta herbam altam u<add>l</add>vamque:
eam substernito ovibus bubusque, frondem putidam. partem
de nucleis succernito et in lacum coicito, eo aquam addito,
permisceto rutro bene: inde lutum circum oleas ablaqueatas
addito, nucleos conbustos item addito. <milestone unit="section" n="3"/>viti<add>s</add> si
macra erit, sarmenta sua concidito minute et ibidem inarato
aut infodito.



<pb id="p.30"/>

Per hiemem lucubratione haec facito: ridicas et palos,
quos pridie in tecto posueris, siccos dolato, faculas facito,
stercus egerito. nisi intermestri lunaque dimidiata tum
 ne tangas materiem. <milestone unit="section" n="4"/>quam effodies aut praecides abs terra,
<milestone unit="section" n="5"/> diebus vii proximis, quibus luna plena fuerit, optime eximetur.
omnino caveto nequam materiem doles neu caedas
neu tangas, si potes, nisi siccam neu gelidam neu rorulentam.
 frumenta face bis sarias runcesque avenamque
destringas. de vinea et arboribus putatis sarmenta degere
 et fascinam face et vitis et ligna in caminum ficulna et
codicillos domino in acervum conpone.
</p></div1>

<div1 type="chapter" n="38"><milestone unit="section" n="1"/><p> Fornacem calcariam pedes latam X facito, altam
pedes XX, usque ad pedes tres summam latam redigito.
si uno praefurnio coques, lacunam intus magnam facito,
 uti satis siet ubi cinerem concipiat, ne foras sit educendus.
fornacemque bene struito: facito fortax totam fornacem infimam
 conplectatur. <milestone unit="section" n="2"/>si duobus praefurni<add>i</add>s coques, lacuna
nihil opus erit. cum cinere eruto opus erit, altero praefurnio
eruito, in altero ignis erit. ignem caveto ne intermittas
 quin semper siet, neve noctu neve ullo tempore intermittatur
caveto. lapidem bonum in fornacem quam candidissimum,
<milestone unit="section" n="3"/> quam minime varium indito. cum fornacem facies, fauces
praecipites deorsum facito. ubi satis foderis, tum fornaci
locum facito, uti quam altissima et quam minime ventosa
 siet. si parum altam fornacem habebis ubi facias, latere<del>s</del>
summam statuito aut caementis cum luto summam extrinsecus
 oblinito. <milestone unit="section" n="4"/>cum ignem subdideris, siqua flamma exibit
nisi per orbem summum, luto oblinito. ventus ad praefurnium
caveto ne accedat: inibi austrum caveto maxime.
 hoc signi erit, ubi calx cocta erit, summos lapides co<del>a</del>ctos
esse oportebit: item infimi lapides cocti cadent, et flamma
minus fumosa exibit.



<pb id="p.31"/>

Si ligna et virgas non poteris vendere neque lapidem
habebis, unde calcem coquas, de lignis carbones coquito,
virgas et sarmenta, quae tibi usioni supererunt, in segete
conburito. ubi eas conbusseris, ibi papaver serito.
</p></div1>

<div1 type="chapter" n="39"><milestone unit="section" n="1"/><p>Vbi tempestates malae erunt, cum opus fieri non
poterit, stercus in stercilinum egerito. bubile, ovile, cohortem,
villam bene purgato. dolia plumbo vincito vel materie
quernea virisicca alligato. si bene sarseris aut bene alligaveris
et in rimas medicamentum indideris beneque picaveris,
quodvis dolium vinarium facere poteris. medicamentum
in dolium hoc modo facito: cerae P. I, resinae
P. I, sulpuris P. C' C'. <milestone unit="section" n="2"/>haec omnia in calicem novum indito,
eo addito gypsum contritum, uti crassitudo fiat quasi emplastrum,
eo dolia sarcito. ubi sarseris, qui colorem eundem
facias, cretae crudae partes duas, calcis tertiam conmisceto:
inde laterculos facito, coquito in fornace<del>m</del>, eum
conterito idque inducito.
Per imbrem in villa<del>m</del> quaerito quid fieri possit. ne
cessetur, munditias facito. cogitato, si nihil fiet, nihilo
minus sumptum futurum.
</p></div1>

<div1 type="chapter" n="40"><milestone unit="section" n="1"/><p>Per ver haec fieri oportet. sulcos et scrobes fieri, seminariis,
vitiariis locum verti, vites propagari, in locis crassis
et umectis ulmos, ficos, poma, oleas seri oportet. ficos,
oleas, mala, pira, vites inseri oportet luna silenti post meridiem
sine vento austro. oleas, ficos, pira, mala hoc modo
inserito. <milestone unit="section" n="2"/>quem ramum insiturus eris, praecidito, inclinato
aliquantum, ut aqua defluat: cum praecides, caveto ne librum
convellas. sumito tibi surculum durum, eum praeacuito,
salicem Graecam discindito. argillam vel cretam
coaddito, harenae paululum et fimum bubulum, haec una
bene condep<del>o</del>sito, quam maxime uti lentum fiat. capito
tibi scissam salicem, ea stirpem praecisum circumligato, ne



<pb id="p.32"/>

<milestone unit="section" n="3"/> liber frangatur. ubi id feceris, surculum praeacutum inter
librum et stirpem artito primoris digitos II. postea capito
tibi surculum, quod genus inserere voles, eum primorem
praeacuito oblicum primoris digitos II. surculum aridum,
 quem artiveris, eximito, eo artito surculum, quem inserere
voles. librum ad librum vorsum facito, artito usque adeo,
quo praeacueris. idem alterum surculum, tertium, quartum
 facito: quot genera voles, tot indito. <milestone unit="section" n="4"/>salicem Graecam amplius
circumligato, luto de<del>m</del>psto stirpem oblinito digitos
 crassum tres. insuper lingua bubula obtegito, si pluat, ne
aqua in librum permanet. eam linguam insuper libro alligato,
ne cadat. postea stramentis circumdato alligatoque,
ne gelus noceat.
</p></div1>

<div1 type="chapter" n="41"><milestone unit="section" n="1"/><p> Vitis insitio una est per ver, altera est cum uva floret,
 ea optuma est. pirorum ac malorum insitio per ver et per
solstitium dies l et per vindemiam. oleae et ficorum insitio
 est per ver. <milestone unit="section" n="2"/>vitem sic inserito: praecidito quam inseres,
eam mediam diffindito per medullam: eo surculos
praeacutos artito: quos inseres, medullam cum medulla
 conponito. altera insitio est: si vitis vitem continget, utriusque
vitem teneram praeacuito, obliquo inter sese medullam
 cum medulla libro conligato. <milestone unit="section" n="3"/>tertia insitio est: terebra vitem
quam inseres pertundito, eo duos surculos vitigineos,
quod genus esse voles, insectos obliquos artito ad medullam:
 facito iis medullam cum medulla coniungas artitoque
 ea qua terebraveris alterum ex altera parte. <milestone unit="section" n="4"/>eos surculos
facito sint longi pedes binos, eos in terram demittito replicatoque
ad vitis caput, medias vitis vinclis in terram
defigito terraque operito. haec omnia luto depsto oblinito,
 alligato integitoque ad eundem modum, tamquam oleas.
</p></div1>

<div1 type="chapter" n="42"><milestone unit="section" n="1"/><p> Ficos et oleas altero modo. quod genus aut ficum
aut oleam esse voles, inde librum scalpro eximito, alterum
librum cum gemma de eo fico, quod genus esse voles,
eximito, adponito in eum locum unde exicaveris in alterum


<pb id="p.33"/>

genus facitoque uti conveniat. librum longum facito digitos
III S, latum digitos III. ad eundem modum oblinito,
integito, uti cetera.
</p></div1>

<div1 type="chapter" n="43"><milestone unit="section" n="1"/><p>Sulcos, si locus aquosus erit, alveatos esse oportet,
latos summos pedes tres, altos pedes quattuor, infimum
latum P. I et palmum. eos lapide consternito: si lapis non
erit, perticis saligneis viridibus controversus conlatis consternito:
si pertica non erit, sarmentis conligatis. postea
scrobes facito altos P. III S, latos P. IIII, et facito de scrobe
aqua in sulcum defluat: ita oleas serito. <milestone unit="section" n="2"/>vitibus sulcos et
propagines ne minus P. II S quoquo versus facito. si voles
vinea cito crescat et olea, quam severis, semel in mense
sulcos et circum capita oleaginea quot mensibus, usque
donec trimae erunt, fodere oportet. eodem modo ceteras
arbores procurato.
</p></div1>

<div1 type="chapter" n="44"><milestone unit="section" n="1"/><p>Olivetum diebus XV ante aequinoctium vernum incipito
putare. ex eo die dies XLV recte putabis. id hoc
modo putato. qua locus recte ferax erit, quae arida erunt,
et siquid ventus interfregerit, ea omnia eximito. qua locus
ferax non erit, id plus concidito aratoque. bene enodato
stirpesque levis facito.
</p></div1>

<div1 type="chapter" n="45"><milestone unit="section" n="1"/><p>Taleas oleagineas, quas in scrobe saturus eris, tripedaneas
decidito diligenterque tractato, ne liber laboret, cum
dolabis aut secabis. quas in seminario saturus eris, pedalis
facito, eas sic inserito. locus bipalio subactus siet beneque
terra tenera siet beneque glittus siet. <milestone unit="section" n="2"/>cum taleam demittes,
pede taleam opprimito. si parum descendet, malleo
aut mateola adigito cavetoque ne librum scindas, cum
adiges. palo prius locum ne feceris, quo taleam demittas.
<milestone unit="section" n="3"/>si ita severis uti<del>s</del> stet talea, melius vivet. taleae ubi trimae



<pb id="p.34"/>

sunt, tum denique maturae sunt, ubi liber sese vertet.
si in scrobibus aut in sulcis seres, ternas taleas ponito easque
divaricato, supra terram ne plus IIII digitos transvorsos
emineant; vel oculos serito.
</p></div1>

<div1 type="chapter" n="46"><milestone unit="section" n="1"/><p> Seminarium ad hunc modum facito. locum quam
 optimum et apertissimum et stercorosissimum poteris et
quam simillimum genus terrae eae, ubi semina positurus
eris, et uti ne nimis longe semina ex seminario ferantur,
eum locum bipalio vertito, delapidato circumque saepito
 bene et in ordine serito. in sesquipedem quoquo vorsum
 taleam demittito opprimitoque pede. <milestone unit="section" n="2"/>si parum deprimere
poteris, malleo aut matiola adigito. digitum supra terram
facito semina emineant fimoque bubulo summam taleam
oblinito signumque aput taleam adponito crebroque sarito,
 si voles cito semina crescant. ad eundem modum alia semina serito.
</p></div1>

<div1 type="chapter" n="47"><milestone unit="section" n="1"/><p> Harundinem sic serito: ternos pedes oculos disponito.
Vitiarium eodem modo facito seritoque. ubi vitis bima
erit, resicato: ubi trima erit, eximito. si pecus pascetur,
 ubi vitem serere voles, ter prius resicato, quam ad arborem
ponas. ubi V nodo<add>s</add> veteres habebit, tum ad arborem
ponito. quotannis porrinam serito, quotannis habebis quod
ex<del>s</del>imas.
</p></div1>

<div1 type="chapter" n="48"><milestone unit="section" n="1"/><p> Pomarium seminarium ad eundem modum atque
 oleagineum facito. suum quidquid genus talearum serito.
Semen cupressi ubi seres, bipalio vertito. vere primo
 serito. <milestone unit="section" n="2"/>porcas pedes quinos latas facito, eo stercus minutum
addito, consarito glebasque conminuito. porcam planam
facito, paulum concavam. tum semen serito crebrum tamquam
 linum, eo terram cribro incernito altam digitum transversum.
eam terram tabula aut pedibus conplanato, furcas
circum offigito, eo perticas intendito, eo sarmenta aut cratis
ficarias inponito, quae frigus defendant et solem. uti



<pb id="p.35"/>

subtus homo ambulare possit facito. crebro runcato. simul
herbae inceperint nasci, eximito. nam si herbam duram
velles, cupressos simul evelles.
<milestone unit="section" n="3"/>Ad eundem modum semen pirorum, malorum serito tegitoque.
nuces pineas ad eundem modum nisi tamquam
alium serito.
</p></div1>

<div1 type="chapter" n="49"><milestone unit="section" n="1"/><p>Vineam veterem si in alium locum transferre voles,
dumtaxat brachium crassam licebit. primum deputato, binas
gemmas ne amplius relinquito. <milestone unit="section" n="2"/>ex radicibus bene exfodito,
usque radices persequito et caveto ne radices saucies.
ita uti fuerit, ponito in scrobe aut in sulco operitoque et
bene occulcato, eodemque modo vineam statuito, alligato
flexatoque, uti fuerit, crebroque fodito.
</p></div1>

<div1 type="chapter" n="50"><milestone unit="section" n="1"/><p>Prata primo vere stercerato luna silenti. quae inrigiva
non erunt, ubi favonius flare coeperit, cum prata defendes,
depurgato herbasque malas omnis radicitus effodito.
<milestone unit="section" n="2"/>Vbi vineam deputaveris, acervum lignorum virgarumque
facito. ficos interputato et in vinea ficos subradito alte, ne
eas vitis scandat. seminaria facito et vetera resarcito. haec
facito, antequam viniam fodere incipias.
Vbi daps profanata comestaque erit, verno arare incipito.
ea loca primum arato, quae siccissima erunt, et quae
crassissima et aquosissima erunt, ea postremum arato, dum
ne prius obdurescant.
</p></div1>

<div1 type="chapter" n="51"><milestone unit="section" n="1"/><p>Propagatio pomorum, aliarum arborum. ab arbore abs
terra pulli qui nascentur, eos in terram deprimito extollitoque
primorem partem, uti radicem capiat: inde biennio
post effodito seritoque. ficum, oleam, malum Punicum,
Cotone<add>u</add>m aliaque mala omnia, laurum, murtum, nuces
Praenestinas, platanum, haec omnia a capite propagari
</p></div1>

<div1 type="chapter" n="52"><milestone unit="section" n="1"/><p>eximique serique eodem modo oportet. quae diligentius
propagari voles, in aullas aut in qualos pertusos propagari
oportet et cum iis in scrobem deferri oportet. in arboribus,



<pb id="p.36"/>

uti radices capiant, calicem pertundito: per fundum aut
qualum ramum, quem radicem capere voles, traicito: eum
qualum aut calicem terra inpleto calcatoque bene, in arbore<del>m</del>
relinquito. ubi bimum fuerit, ramum sub qualo
 praecidito. <milestone unit="section" n="2"/>qualum incidito ex ima parte perpetuum, sive
 calix erit, conquassato. cum eo qualo aut calice in scrobem
ponito. eodem modo vitem facito, eam anno post praecidito
seritoque cum qualo. hoc modo quod genus vis propagabis.
</p></div1>

<div1 type="chapter" n="53"><milestone unit="section" n="1"/><p> Faenum, ubi tempus erit, secato cavetoque ne sero
 seces. priusquam semen maturum siet, secato, et quod
optimum faenum erit, seorsum condito, per ver cum arabunt,
antequam ocinum des, quod edint <add>boves</add>.
</p></div1>

<div1 type="chapter" n="54"><milestone unit="section" n="1"/><p> Bubus pabulum hoc modo parari darique oportet. ubi
 sementim patraveris, glandem parari legique oportet et in
aquam conici. inde semodios singulis bubus in dies dari
oportet, et si non laborabunt, pascantur satius erit, aut
modium vinaceorum, quos in dolium condideris. interdiu
 pascito, noctu faeni P. XXV uni bovi dato. <milestone unit="section" n="2"/>si faenum non
 erit, frondem iligneam et hederaciam dato. paleas triticeas
et hordeaceas, acus fabaginum, <add>de</add> vicia vel de lupino,
item de ceteris frugibus, omnia condito. cum stramenta
condes, quae herbosissima erunt, in tecto condito et sale
 spargito, deinde ea pro faeno dato. <milestone unit="section" n="3"/>ubi verno dare coeperis,
 modium glandis aut vinaceorum dato aut modium lupini
macerati et faeni P. XV. ubi ocinum tempestivum erit,
dato primum. manibus carpito, id renascetur: quod falcula
 secueris, non renascetur. <milestone unit="section" n="4"/>usque ocinum dato, donec arescat:
ita temperato. postea viciam dato, postea panicum dato,
 secundum panicum frondem ulmeam dato. si populneam
habebis, admisceto, ut ulmeae satis siet. ubi ulmeam non
 habebis, querneam et ficulneam dato. <milestone unit="section" n="5"/>nihil est quod magis
expediat, quam boves bene curare. boves nisi per hiemem,
cum non arabunt, pasci non oportet. nam viride<del>m</del> cum



<pb id="p.37"/>

edunt, semper id expectant, et fiscellas habere oportet, ne
herbam sectentur, cum arabunt.
</p></div1>

<div1 type="chapter" n="55"><milestone unit="section" n="1"/><p>Ligna domino in tabulato condito, codicillos oleagineos,
radices in acervo sub dio metas facito.
</p></div1>

<div1 type="chapter" n="56"><milestone unit="section" n="1"/><p>Familiae cibaria. qui opus facient per hiemem tritici
modios IIII, per aestatem modios IIII S, vilico, vilicae, epistatae,
opilioni modios III, conpeditis per hiemem panis
P. IIII, ubi vineam fodere coeperint, panis P. V, usque adeo
dum ficos esse coeperint, deinde ad P. IIII redito.
</p></div1>

<div1 type="chapter" n="57"><milestone unit="section" n="1"/><p>Vinum familiae. ubi vindemia facta erit, loram bibant
menses tres: mense quarto heminas in dies, id est in mense
congios II S: mense quinto, sexto, septimo, octavo in dies
sextarios, id est in mense congios quinque: nono, decimo,
un<add>decimo, duo</add>decimo in dies heminas ternas, id est <add>inmense</add>
amphoram: hoc amplius Saturnalibus et Conpitalibus
in singulos homines congios <add>III S</add>: summa vini in
homines singulos inter annum Q. VII. conpeditis, uti quidquid
operis facient, pro portione addito: eos non est nimium
in annos singulos vini Q. X ebibere.
</p></div1>

<div1 type="chapter" n="58"><milestone unit="section" n="1"/><p>Pulmentarium familiae. oleae caducae quam plurimum
condito. postea oleas tempestivas, unde minimum
olei fieri poterit, eas condito, parcito, uti quam diutissime
durent. ubi oleae comesae erunt, hallecem et acetum dato.
oleum dato in menses uni cuique S. I. salis uni cuique in
anno modium satis est.
</p></div1>

<div1 type="chapter" n="59"><milestone unit="section" n="1"/><p>Vestimenta familiae. tunicam P. III S, saga alternis
annis. quotiens cuique tunicam aut sagum dabis, prius
veterem accipito, unde centones fiant. sculponias bonas
alternis annis dare oportet.
</p></div1>

<div1 type="chapter" n="60"><milestone unit="section" n="1"/><p>Bubus cibaria annua in iuga singula lupini modios centum



<pb id="p.38"/>

viginti aut glandis modios CCXL, faeni pondo I(??)XX,
ocini *, fabae (??). XX, viciae (??). XXX. praeterea granatui
videto uti satis viciae seras. pabulum cum seres, multas
 sationes facito.
</p></div1>

<div1 type="chapter" n="61"><milestone unit="section" n="1"/><p> Quid est agrum bene colere? bene arare. quid secundum?
arare. quid tertium? stercorare.
Qui oletum saepissime et alt<add>issime miscebit, is tenu</add>issimas
radices exarabit. si male arabit, radices susum abibunt,
crassiores fient, et in radices vires oleae abibunt.
 agrum frumentarium cum ares, bene et tempestivo ares,
<milestone unit="section" n="2"/> sulco vario ne ares. cetera cultura est multum sarire et
diligenter eximere semina et per tempus radices quam
plurimas cum terra ferre; ubi radices bene operueris, calcare
bene, ne aqua noceat. siquis quaeret, quod tempus oleae
 serendae siet, agro sicco per sementim, agro laeto per ver.
</p></div1>

<div1 type="chapter" n="62"><milestone unit="section" n="1"/><p> Quot iuga boverum, mulorum, asinorum habebis, totidem
plostra esse oportet.
</p></div1>

<div1 type="chapter" n="63"><milestone unit="section" n="1"/><p> Funem torculum esse oportet extentum pedes LV,
funem loreum in plostrum P. LX, lora retinacula longa P.
 XXVI, subiugia in plostrum P. XIIX, funiculum P. XV, in
arat<add>r</add>um subiugia lora P. XVI, funiculum P. VIII.
</p></div1>

<div1 type="chapter" n="64"><milestone unit="section" n="1"/><p> Olea ubi matura erit, quam primum cogi oportet,
quam minimum in terra et in tabulato esse oportet. in
terra et in tabulato putescit. leguli volunt uti olea caduca
 quam plurima sit, quo plus legatur; factores, ut in tabulato
diu sit, ut fracida sit, quo facilius efficiant. nolito credere
<milestone unit="section" n="2"/> oleum
 in tabulato posse crescere. quam citissime conficies,
tam maxime expediet, et totidem modi<add>i</add>s collecta et plus
olei efficiet et melius. olea quae diu fuerit in terra aut in
 tabulato, inde olei minus fiet et deterius. oleum, si poteris,


<pb id="p.39"/>

bis in die depleto. nam oleum quam diutissime in amurca
et in fracibus erit, tam deterrimum erit.
</p></div1>

<div1 type="chapter" n="65"><milestone unit="section" n="1"/><p>Oleum viride sic facito. oleam quam primum ex terra
tollito. si inquinata erit, lavito, a foliis et stercore purgato.
postridie aut post diem tertium, quam lecta erit, facito.
olea ubi nigra erit, stringito. quam acerbissima olea oleum
facies, tam oleum optimum erit. <milestone unit="section" n="2"/>domino de matura olea
oleum fieri maxime expediet. si gelicidia erunt, cum oleam
coges, triduum atque quatriduum post oleum facito. eam
oleam, si voles, sale spargito. quam calidissimum torcularium
et cellam habeto.
</p></div1>

<div1 type="chapter" n="66"><milestone unit="section" n="1"/><p>Custodis et capulatoris officia. servet diligenter cellam
et torcularium. caveat quam minimum in torcularium et
in cellam introeatur. quam mundissime purissimeque fiat.
vaso aheneo neque nucleis ad oleum ne utatur. nam si
utetur, oleum male sapiet. cortinam plumbeam in lacum
ponito, quo oleum fluat. ubi factores vectibus prement,
continuo capulator conca oleum, quam diligentissime poterit,
<milestone unit="section" n="2"/>tollat, ne cesset. amurcam caveat ne tollat. oleum
in labrum primum indito, inde in alterum dolium indito.
de iis labris fraces amurcamque semper subtrahito. cum
oleum sustuleris de cortina, amurcam deorito.
</p></div1>

<div1 type="chapter" n="67"><milestone unit="section" n="1"/><p>Item custodis officia. qui in torculario erunt vasa
pura habeant curentque uti olea bene perficiatur beneque
siccetur. ligna in torculario ne caedant. oleum frequenter
capiant. factoribus det in <add>singulos</add> factus olei sextarios
et in lucerna<add>m</add> quod opus siet. fraces cotidie reiciat.
<milestone unit="section" n="2"/>amurcam conmutet usque adeo, donec in lacum qui in
cella est postremum pervenerit. fiscinas spongia effingat.
cotidie oleo locum conmutet, donec in dolium pervenerit.
in torculario et in cella caveat diligenter nequid olei subripiatur.



<pb id="p.40"/>

</p></div1>

<div1 type="chapter" n="68"><milestone unit="section" n="1"/><p> Vbi vindemia et oletas facta erit, prela extollito;
funes torculos, melipontos, subductarios in carnario aut in
prelo suspendito; orbes, fibulas, vectes, scutulas, fiscinas,
corbulas, quala, scalas, patibula, omnia quis usus erit, in
 suo quidque loco reponito.
</p></div1>

<div1 type="chapter" n="69"><milestone unit="section" n="1"/><p> Dolia olearia nova sic inbuito. amurca inpleto
dies VII, facito ut amurcam cotidie suppleas. postea amurcam
 eximito et arfacito. <milestone unit="section" n="2"/>ubi arebit, cummim pridie in aquam
infundito, eam postridie diluito. postea dolium calfacito
 minus, quam si picare velis, tepeat satis est : lenibus lignis
facito calescat. ubi temperate tepebit, tum cummim indito,
postea linito. si recte leveris, in dolium quinquagenarium
cummim P. IIII satis erit.
</p></div1>

<div1 type="chapter" n="70"><milestone unit="section" n="1"/><p> Bubus medicamentum. si morbum metues, sanis dato
 salis micas tres, folia laurea III, porri fibras III, ulpici spicas
III, alii spicas III, turis grana tria, herbae Sabinae plantas
tres, rutae folia tria, vitis albae caules III, fabulos albos
III, carbones vivos III, vini S. III. haec omnia sublimiter
 legi teri darique oportet. ieiunus siet qui dabit. <milestone unit="section" n="2"/>per triduum
 de ea potione uni cuique bovi dato. ita dividito, cum ter
uni cuique dederis, omnem absumas, bosque ipsus et qui
dabit facito ut uterque sublimiter stent. vaso ligneo dato.
</p></div1>

<div1 type="chapter" n="71"><milestone unit="section" n="1"/><p> Bos si aegrotare coeperit, dato continuo ei unum
ovum gallinaceum crudum: integrum facito devoret. postridie
 caput ulpici conterito cum hemina vini facitoque ebibat.
sublimiter terat et vaso ligneo det, bosque ipsus et
qui dabit sublimiter stet. ieiunus ieiuno bovi dato.
</p></div1>

<div1 type="chapter" n="72"><milestone unit="section" n="1"/><p> Boves ne pedes subterant, priusquam in viam quoquam
ages, pice liquida cornua infima unguito.



<pb id="p.41"/>

</p></div1>

<div1 type="chapter" n="73"><milestone unit="section" n="1"/><p>Vbi uvae variae coeperint fieri, bubus medicamentum
dato quotannis, uti valeant. pellem anguinam ubi videris,
tollito et condito, ne quaeras cum opus siet. eam
pellem et far et salem et serpullum, haec omnia una conterito
cum vino, dato bubus bibant omnibus. per aestatem
boves aquam bonam et liquidam bibant semper curato: ut
valeant refert.
</p></div1>

<div1 type="chapter" n="74"><milestone unit="section" n="1"/><p>Panem depsticium sic facito. manus mortariumque
bene lavato. farinam in mortarium indito, aquae paulatim
addito subigitoque pulchre. ubi bene subegeris, defingito
coquitoque sub testu.
</p></div1>

<div1 type="chapter" n="75"><milestone unit="section" n="1"/><p>Libum hoc modo facito. casei P. II bene disterat in
mortario. ubi bene distriverit, farinae siligineae libra<add>m</add>
aut, si voles tenerius esse, selibram similaginis <del>solum</del> eodem
indito permiscetoque cum caseo bene. ovum unum
addito et una permisceto bene. inde panem facito, folia
subdito, in foco caldo sub testu coquito leniter.
</p></div1>

<div1 type="chapter" n="76"><milestone unit="section" n="1"/><p>Placentam sic facito. farinae siligineae L. II, unde
solum facias, in tracta farinae L. IIII et alicae primae L. II.
alicam in aquam infundito. ubi bene mollis erit, in mortarium
purum indito siccatoque bene. deinde manibus depsito.
ubi bene subactum erit, farinae L. IIII paulatim addito.
id utrumque tracta facito. in qualo, ubi arescant,
<milestone unit="section" n="2"/>conponito. ubi arebunt, conponito puriter. cum facies <del>in</del>
singula tracta, ubi depsueris, panno oleo uncto tangito et
circumtergeto unguitoque. ubi tracta erunt, focum, ubi
cocas, calfacito bene et testum. postea farinae L. II conspargito
condepsitoque. inde facito solum tenue. casei
ovilli P. XIIII ne acidum et bene recens in aquam indito.
ibi macerato, aquam ter mutato. inde eximito siccatoque
bene paulatim manibus, siccum bene in mortarium inponito.
<milestone unit="section" n="3"/>ubi omne caseum bene siccaveris, in mortarium purum
manibus condepsito conminuitoque quam maxime. deinde
cribrum farinarium purum sumito caseumque per cribrum



<pb id="p.42"/>

facito transeat in mortarium. postea indito mellis boni P.
IIII S. id una bene conmisceto cum caseo. postea in tabula
pura, quae pateat P. I, ibi balteum ponito, folia laurea
 uncta supponito, placentam fingito. <milestone unit="section" n="4"/>tracta<del>m</del> singula in totum
<milestone unit="section" n="5"/> solum primum ponito, deinde de mortario tracta linito,
tracta addito singulatim, item linito usque adeo, donec omne
caseum cum melle abusus eris. in summum tracta<del>n</del> singula
indito, postea solum contrahito ornatoque focum
&dagger; de ve primo temperatoque, tunc placentam inponito, testo
 caldo operito, pruna insuper et circum operito. videto ut
bene et otiose percoquas. aperito, dum inspicias, bis aut
ter. ubi cocta erit, eximito et melle unguito. haec erit
placenta semodialis.
</p></div1>

<div1 type="chapter" n="77"><milestone unit="section" n="1"/><p> Spiram sic facito. quantum voles pro ratione, ita
 uti placenta fit, eadem omnia facito, nisi alio modo fingito.
in solo tracta cum melle oblinito bene. inde tamquam
restim tractes facito, ita inponito in solo, simplicibus conpleto
bene arte. cetera omnia, quasi placentam facias, facito
coquitoque.
</p></div1>

<div1 type="chapter" n="78"><milestone unit="section" n="1"/><p> Scriblitam sic facito. in balteo tractis caseo ad
 eundem modum facito, uti placentam, sine melle.
</p></div1>

<div1 type="chapter" n="79"><milestone unit="section" n="1"/><p> Globos sic facito. caseum cum alica ad eundem
modum misceto. inde quantos voles facere facito. in a<add>h</add>enum
caldum unguen indito. singulos aut binos coquito
 versatoque crebro duabus rudibus, coctos eximito, eos melle
unguito, papaver infriato, ita ponito.
</p></div1>

<div1 type="chapter" n="80"><milestone unit="section" n="1"/><p> Encytum ad eundem modum facito, uti globos, nisi
calicem pertusum cavum habeat. ita in unguen caldum
fundito. honestum quasi spiram facito idque duabus rudibus
 vorsato praestatoque. item unguito coloratoque caldum
ne nimium. id cum melle aut cum mulso adponito.



<pb id="p.43"/>

</p></div1>

<div1 type="chapter" n="81"><milestone unit="section" n="1"/><p>Erneum sic facito tamquam placentam. eadem
omnia indito, quae in placentam. id permisceto in alveo,
id indito in irneam fictilem, eam demittito in aulam aheneam
aquae calidae plenam. ita coquito ad ignem. ubi
coctum erit, irneam confringito, ita ponito.
</p></div1>

<div1 type="chapter" n="82"><milestone unit="section" n="1"/><p>Spaeritam sic facito, ita uti spiram, nisi sic fingito.
de tractis caseo melle spaeras pugnum altas facito. eas
in solo conponito densas, eodem modo conponito atque
spiram itemque coquito.
</p></div1>

<div1 type="chapter" n="83"><milestone unit="section" n="1"/><p>Votum pro bubus, uti valeant, sic facito. Marti,
Silvano in silva interdius in capita singula boum votum
facito. farris L. III et lardi P. IIII S et pulpae P. IIII S, vini
S. III, id in <add>un</add>um vas liceto coicere, et vinum item in
unum vas liceto coicere. eam rem divinam vel servus vel
liber licebit faciat. ubi res divina facta erit, statim ibidem
consumito. mulier ad eam rem divinam ne adsit neve
videat quo modo fiat. hoc votum in annos singulos, si
voles, licebit vovere.
</p></div1>

<div1 type="chapter" n="84"><milestone unit="section" n="1"/><p>Savillum hoc modo facito. farinae selibram, casei
P. II S una conmisceto quasi libum, mellis P. (??) et ovum
unum. catinum fictile oleo unguito. ubi omnia bene conmiscueris,
in catinum indito, catinum testo operito. videto
ut bene percocas medium, ubi altissimum est. ubi coctum
erit, catinum eximito, melle unguito, papaver infriato, sub
testum subde paulisper, postea eximito. ita pone cum catillo
et lingula<del>s</del>.
</p></div1>

<div1 type="chapter" n="85"><milestone unit="section" n="1"/><p>Pultem Punicam sic coquito. libram alicae in
aquam indito, facito uti bene madeat. id infundito in
alveum purum, eo casei recentis P. III, mellis P. S, ovum


<pb id="p.44"/>

unum, omnia una permisceto bene. ita insipito in aulam
novam.
</p></div1>

<div1 type="chapter" n="86"><milestone unit="section" n="1"/><p> Graneam triticeam sic facito. selibram tritici puri
in mortarium purum indat, lavet bene corticemque deterat
 bene eluatque bene. postea in aulam indat et aquam puram
cocatque. ubi coctum erit, lacte addat paulatim usque
adeo, donec cremor crassus erit factus.
</p></div1>

<div1 type="chapter" n="87"><milestone unit="section" n="1"/><p> Amulum sic facito. siliginem purgato bene,
postea in alveum indat, eo addat aquam bis in die. die
 decimo aquam exsiccato, exurgeto bene, in alveo puro
misceto bene, facito tamquam faex fiat. id in linteum novum
indito, exprimito cremorem in patinam novam aut in
mortarium. id omne ita facito et refricato denuo. eam
patinam in sole ponito, arescat. ubi arebit, in aulam novam
 indito, inde facito cum lacte coquat.
</p></div1>

<div1 type="chapter" n="88"><milestone unit="section" n="1"/><p> Salem candidum sic facito. amphoram defracto
collo puram inpleto aquae purae, in sole ponito. ibi fiscellam
cum sale populari suspendito et quassato suppletoque
identidem. id aliquotiens in die cotidie facito, usque
 adeo donec sal desiverit tabescere biduum. <milestone unit="section" n="2"/>id signi erit:
 menam aridam vel ovum demittito: si natabit, ea muries
erit, vel carnem vel caseos vel salsamenta quo condas.
eam muriam in Iabella vel in patinas in sole ponito. usque
adeo in sole habeto, donec concreverit. inde flos salis fiet.
 ubi nubilabitur et noctu sub tecto ponito; cotidie, cum sol
erit, in sole ponito.
</p></div1>

<div1 type="chapter" n="89"><milestone unit="section" n="1"/><p> Gallinas et anseres sic farcito. gallinas teneras,
quae primum parient, concludat. polline vel farina hordeacia
consparsa turundas faciat, eas in aquam intinguat,
 in os indat, paulatim cotidie addat: ex gula consideret,
quod satis sit. bis in die farciat et meridie bibere dato:



<pb id="p.45"/>

ne plus aqua sita siet horam unam. eodem modo anserem
alito, nisi prius dato bibere et bis in die, bis escam.
</p></div1>

<div1 type="chapter" n="90"><milestone unit="section" n="1"/><p>Palumbum recentem <add>sic farcito</add>. u<add>b</add>i prensus
erit, ei fabam coctam tostam primum dato, ex ore in eius
os inflato, item aquam. hoc dies VII facito. postea fabam
fresam puram et far purum facito et fabae tertia pars ut
infervescat, tum far insipiat, puriter facito et coquito bene.
id ubi excluseris, depsito bene, oleo manum unguito, primum
pusillum, postea magis depses, oleo tangito depsitoque,
dum poterit facere turundas. ex aqua dato, escam
temperato.
</p></div1>

<div1 type="chapter" n="91"><milestone unit="section" n="1"/><p>Aream sic facito. locum ubi facies confodito. postea
amurca conspargito bene sinitoque conbibat. postea conminuito
glebas bene. deinde coaequato et paviculis verberato.
postea denuo amurca conspargito sinitoque arescat.
si ita feceris, neque formicae nocebunt neque herbae nascentur.
</p></div1>

<div1 type="chapter" n="92"><milestone unit="section" n="1"/><p>Frumento ne noceat curculio neu mures tangant.
lutum de amurca facito, palearum paulum addito, sinito
macerescant bene et subigito bene: eo granarium totum
oblinito crasso luto. postea conspargito amurca omne quod
lutaveris. ubi aruerit, eo frumentum refrigeratum condito:
curculio non nocebit.
</p></div1>

<div1 type="chapter" n="93"><milestone unit="section" n="1"/><p>Olea si fructum non feret, ablaqueato. postea
stramenta circumponito. postea amurcam cum aqua conmisceto
aequas partes. deinde ad oleam circumfundito.
ad arborem maxumam urnam conmixti sat est: ad minores
arbores pro ratione indito. et idem hoc si facies ad arbores
feraces, eae quoque meliores fient. ad eas stramenta
ne addideris.
</p></div1>

<div1 type="chapter" n="94"><milestone unit="section" n="1"/><p>Fici uti grossos teneant, facito omnia quo modo



<pb id="p.46"/>

oleae, et hoc amplius, cum ver adpetet, terram adaggerato
bene. si ita feceris, et grossi non cadent et fici scabrae
non fient et multo feraciores erunt.
</p></div1>

<div1 type="chapter" n="95"><milestone unit="section" n="1"/><p> Convolvolus in vinia ne siet. amurcam condito,
 puram bene facito, in vas aheneum indito congios II. postea
igni leni coquito, rudicula agitato crebro usque adeo, dum
fiat tam crassum quam mel. postea sumito bituminis tertiarium
 et sulpuris quartarium. <milestone unit="section" n="2"/>conterito in mortario seorsum
utrumque. postea infriato quam minutissime in amurcam
 caldam et simul rudicula misceto et denuo coquito sub dio
caelo. nam si in tecto coquas, cum bitumen et sulpur additum
est, excandescet. ubi erit tam crassum quam viscum,
sinito frigescat. hoc vitem circum caput et sub brachia
unguito: convolvolus non nascetur.
</p></div1>

<div1 type="chapter" n="96"><milestone unit="section" n="1"/><p> Oves ne scabrae fiant. amurcam condito, puram
 bene facito, aquam <add>in qua</add> lupinus def<add>e</add>rverit et
faecem de vino bono, inter se omnia conmisceto pariter.
postea cum detonderis, unguito totas, sinito biduum aut
 triduum consudent. <milestone unit="section" n="2"/>deinde lavito in mari: si aquam marinam
 non habebis, facito aquam salsam, ea lavito. si haec
sic feceris, neque scabrae fient et lanae plus et meliorem
habebunt, et ricini non erunt molesti. eodem in omnes
quadripedes utito, si scabrae erunt.
</p></div1>

<div1 type="chapter" n="97"><milestone unit="section" n="1"/><p> Amurca decocta axem unguito et lora et calciamenta
 et coria: omnia meliora facies.
</p></div1>

<div1 type="chapter" n="98"><milestone unit="section" n="1"/><p> Vestimenta ne tiniae tangant. amurcam decoquito
ad dimidium, ea unguito fundum arcae et extrinsecus
et pedes et angulos. ubi ea adaruerit, vestimenta condito.
<milestone unit="section" n="2"/> si ita feceris, tiniae non nocebunt. et item ligneam supellectilem
 omnem si ungues, non putescet, et cum ea terseris,



<pb id="p.47"/>

splendidior fiet. item ahenea omnia unguito, sed prius
extergeto bene. postea cum unxeris, cum uti voles, extergeto.
splendidior erit, et aerugo non erit molesta.
</p></div1>

<div1 type="chapter" n="99"><milestone unit="section" n="1"/><p>Fici aridae si voles ut<add>i</add> integrae sint, in vas
fictile condito. id amurca decocta unguito.
</p></div1>

<div1 type="chapter" n="100"><milestone unit="section" n="1"/><p>Oleum si in metretam novam inditurus eris, amurca, ita
uti est cruda, prius conluito agitatoque diu, ut bene conbibat.
id si feceris, metreta oleum non bibet, et oleum
melius faciet, et ipsa metreta firmior erit.
</p></div1>

<div1 type="chapter" n="101"><milestone unit="section" n="1"/><p>Virgas murteas si voles cum bacis servare et item aliut
genus quod vis, et si ramulos ficulneos voles cum foliis,
inter se alligato, fasciculos facito, eos in amurcam demittito,
supra stet amurca facito. sed ea quae demissurus eris
sumito paulo acerbiora. vas, quo condideris, oblinito plane.
</p></div1>

<div1 type="chapter" n="102"><milestone unit="section" n="1"/><p>Si bovem aut aliam quamvis quadrupedem serpens momorderit,
melanthi acetabulum, quod medici vocant zmurnaeum,
conterito in vini veteris hemina. id per nares indito
et ad ipsum morsum stercus suillum adponito. et idem
hoc, si usus <del>e</del>venerit, homini facito.
</p></div1>

<div1 type="chapter" n="103"><milestone unit="section" n="1"/><p>Boves uti valeant et curati bene sint, et qui fastidient
cibum, uti magis cupide adpetant, pabulum quod dabis
amurca spargito; primo paululum, dum consuescant, postea
magis, et dato rarenter bibere conmixtam cum aqua aequabiliter.
quarto quinto quoque die hoc sic facies. ita boves
et corpore curatiores erunt, et morbus aberit.
</p></div1>

<div1 type="chapter" n="104"><milestone unit="section" n="1"/><p>Vinum familiae per hiemem qui utatur. musti Q. X in
dolium indito, aceti acris Q. II eodem infundito, sapae Q. II,
<milestone unit="section" n="2"/>aquae dulcis Q. L. haec rude misceto ter in die dies quinque
continuos. eo addito aquae marinae veteris sextarios
LXIIII et operculum in dolium inponito et oblinito <add>post</add>



<pb id="p.48"/>

dies X. hoc vinum durabit tibi usque ad solstitium. siquid
superfuerit post solstitium, acetum acerrimum et pulcherrimum
erit.
</p></div1>

<div1 type="chapter" n="105"><milestone unit="section" n="1"/><p> Qui ager longe a mari aberit, ibi vinum Graecum sic
 facito. musti Q. XX in aheneum aut plumbeum infundito,
ignem subdito. ubi bullabit vinum, ignem subducito. ubi
id vinum refrixerit, in dolium quadragenarium infundito.
seorsum in vas aquae dulcis Q. I infundito, salis (??) I, sinito
 muriam fieri. ubi muria facta erit, eodem in dolium infundito.
 <milestone unit="section" n="2"/>schoenum et calamum in pila contundito, quod <add>satis</add>
siet, sextarium unum eodem in dolium infundito, ut odoratum
siet. post dies XXX dolium oblinito. ad ver diffundito
in amphoras. biennium in sole sinito positum esse.
deinde in tectum conferto. hoc vinum deterius non erit
 quam Coum.
</p></div1>

<div1 type="chapter" n="106"><milestone unit="section" n="1"/><p> Aquae marinae <add>concinnatio. aquae marinae</add> Q. I ex
alto sumito, quo aqua dulcis non accedit. sesquilibram salis
frigito, eodem indito et rude misceto usque adeo, donec
ovum gallinaceum coctum natabit, desinito miscere. eodem
 vini veteris vel Aminnii vel miscelli albi congios II infundito,
misceto probe. postea in vas picatum confundito et oblinito.
siquid plus voles aquae marinae concinnare, pro
portione ea omnia facito.
</p></div1>

<div1 type="chapter" n="107"><milestone unit="section" n="1"/><p> Quo labra doliorum circumlinas, ut bene odorata sint
 et nequid viti in vinum accedat. sapae congios VI quam
optimae infundito in aheneum aut in plumbeum et iris
aridae contusae heminam et sertam Campanicam P. V bene
odoratam una cum iri contundas quam minutissime, per
 cribrum cernas et una cum sapa coquas sarmentis et levi
 flamma. conmoveto, videto ne aduras. <milestone unit="section" n="2"/>usque coquito, dum


<pb id="p.49"/>

dimidium excoquas. ubi refrixerit, confundito in vas picatum
bene odoratum et oblinito et utito in labra doliorum.
</p></div1>

<div1 type="chapter" n="108"><milestone unit="section" n="1"/><p>Vinum si voles experiri duraturum sit necne, polentam
grandem dimidium acetabuli in caliculum novum indito
et vini sextarium de eo vino quod voles experiri eodem
infundito et inponito in carbones: facito bis aut ter
inferveat. tum id percolato, polentam abicito. <milestone unit="section" n="2"/>vinum ponito
sub dio. postridie mane gustato. si id sapiet, quod
in dolio est, scito duraturum: si subacidum erit, non
durabit.
</p></div1>

<div1 type="chapter" n="109"><milestone unit="section" n="1"/><p>Vinum asperum quod erit lene et suave si voles facere,
sic facito. de ervo farinam facito libras IIII et vini
cyatos IIII conspargito sapa. postea facito laterculos. sinito
conbibant noctem et diem. postea conmisceto cum eo vino
in dolio et oblinito <add>post</add> dies LX. id vinum erit lene et
suave et bono colore et bene odoratum.
</p></div1>

<div1 type="chapter" n="110"><milestone unit="section" n="1"/><p>Odorem deteriorem demere vino. testam de tegula
crassam puram calfacito in igni bene. ubi calebit, eam picato,
resticula alligato, testam demittito in dolium infimum
leniter, sinito biduum oblitum dolium. si demptus erit odor
deterior, id optime; si non, saepius facito, usque dum odorem
malum dempseris.
</p></div1>

<div1 type="chapter" n="111"><milestone unit="section" n="1"/><p>Si voles scire, in vinum aqua addita sit necne, vasculum
facito de materia hederacia. vinum id, quod putabis
aquam habere, eo dem<del>m</del>ittito. si habebit aquam, vinum
effluet, aqua manebit. nam non continet vinum vas hederaceum.
</p></div1>

<div1 type="chapter" n="112"><milestone unit="section" n="1"/><p>Vinum Coum si voles facere, aquam ex alto marinam
sumito mari tranquillo, cum ventus non erit, dies LXX ante
vindemiam, quo aqua dulcis non perveniet. ubi hauseris
de mari, in dolium infundito, nolito inplere, quadrantalibus



<pb id="p.50"/>

quinque minus sit quam plenum. operculum inponito, relinquito
 qua inters<add>p</add>iret. <milestone unit="section" n="2"/>ubi dies XXX praeterierint, transfundito
in alterum dolium puriter et leniter, relinquito in
imo quod des<del>c</del>iderit. post dies XX in alterum dolium item
 transfundito: ita relinquito usque ad vindemiam. unde vinum
Coum facere voles, uvas relinquito in vinea, sinito
bene coquantur, et ubi pluerit et siccaverit, tum deligito
et ponito in sole biduum aut triduum sub dio, si pluviae
non erunt. si pluvia erit, in tecto in cratibus conponito,
<milestone unit="section" n="3"/> et siqua acina corrupta erunt, depurgato. tum sumito aquam
 marinam Q. S. S. E, in dolium quinquagenarium infundito
aquae marinae Q. X. tum acina de uvis miscellis decarpito
de scopione in idem dolium, usque dum inpleveris. manu
conprimito acina, ut conbibant aquam marinam. ubi inpleveris
 dolium, operculo operito, relinquito qua interspiret.
ubi triduum praeterierit, eximito de dolio et calcato
in torculario et id vinum condito in dolia lauta et pura et
</p></div1>

<div1 type="chapter" n="113"><milestone unit="section" n="1"/><p> sicca. ut odoratum bene sit, sic facito. sumito testam
picatam, eo prunam lenem indito, suffito serta et schoeno
 et palma, quam habent unguentarii, ponito in dolio et
operito, ne odor exeat, antequam vinum indas. hoc facito
pridie quam vinum infundere voles. de lacu quam primum
vinum in dolia indito, sinito dies XV operta, antequam oblinas,
relinquito qua interspiret <del>vinum</del>, postea oblinito.
<milestone unit="section" n="2"/> post dies XL diffundito in amphoras et addito in singulas
 amphoras sapae sextarium unum. amphoras nolito inplere
nimium, ansarum infimarum fini, et amphoras in sole ponito,
ubi herba non siet, et amphoras operito, ne aqua
accedat, et ne plus quadriennium in sole siveris. post
 quadriennium in cuneum conponito et instipa<add>to</add>.
</p></div1>

<div1 type="chapter" n="114"><milestone unit="section" n="1"/><p> Vinum si voles concinnare, ut alvum bonam faciat,
secundum vindemiam, ubi vites ablaqueantur, quantum
putabis ei rei satis esse vini, tot vites ablaqueato et signato.



<pb id="p.51"/>

earum radices circumsecato et purgato. veratri <add>atri</add> radices
contundito in pila, eas radices dato circum vitem et
stercus vetus et cinerem veterem et duas partes terrae
circumdato radices vitis. terram insuper inicito. <milestone unit="section" n="2"/>hoc vinum
seorsum legito. si voles servare in vetustatem ad
alvum movendam, servato, ne conmisceas cum cetero vino.
de eo vino cyatum sumito et misceto aqua et bibito ante
cenam. sine periculo alvum movebit.
</p></div1>

<div1 type="chapter" n="115"><milestone unit="section" n="1"/><p>In vinum mustum veratri atri manipulum coicito in
amphoram. ubi satis efferverit, de vino manipulum eicito.
id vinum servato ad alvum movendam.
<milestone unit="section" n="2"/>Vinum ad alvum movendam concinnare. vites cum ablaqueabuntur,
signato rubrica, ne admisceas cum cetero
vino. tris fasciculos veratri atri circumponito circum radices
et terram insuper inicito. per vindemiam de iis vitibus
quod delegeris, seorsum servato, cyatum in ceteram
potionem indito. alvum movebit et postridie perpurgabit
sine periculo.
</p></div1>

<div1 type="chapter" n="116"><milestone unit="section" n="1"/><p>Lentim quo modo servari oporteat. laserpicium aceto
diluito, permisceto lentim aceto laserpiciato et ponito in
sole. postea lentim oleo perfricato, sinito arescat. ita integra
servabitur recte.
</p></div1>

<div1 type="chapter" n="117"><milestone unit="section" n="1"/><p>Oleae albae quo modo condiantur. antequam nigrae
fiant, contundantur et in aquam deiciantur. crebro aquam
mutet. deinde, ubi satis maceratae erunt, exprimat et in
acetum coiciat et oleum addat, salis selibram in modium
olearum. feniculum et lentiscum seorsum condat in acetum.
si una admiscere voles, cito utito<del>r</del>. in orculam calcato.
manibus siccis, cum uti voles, sumito.
</p></div1>

<div1 type="chapter" n="118"><milestone unit="section" n="1"/><p>Oleam albam, quam secundum vindemiam uti voles,



<pb id="p.52"/>

sic condito. musti tantundem addito, quantum aceti.
cetera item condito ita, uti supra scriptum est.
</p></div1>

<div1 type="chapter" n="119"><milestone unit="section" n="1"/><p> Epityrum album nigrum variumque sic facito. ex
oleis albis nigris variisque nuculeos eicito. sic condito.
 concidito ipsas, addito oleum, acetum, coriandrum, cuminum,
feniculum, rutam, mentam. in orculam condito, oleum
supra siet. ita utito<del>r</del>.
</p></div1>

<div1 type="chapter" n="120"><milestone unit="section" n="1"/><p> Mustum si voles totum annum habere, in amphoram
mustum indito et corticem oppicato, demittito in piscinam.
 post dies XXX eximito. totum annum mustum erit.
</p></div1>

<div1 type="chapter" n="121"><milestone unit="section" n="1"/><p> Mustaceos sic facito. farinae siligineae modium unum
musto conspargito. anesum, cuminum, adipis P. II, casei
libram, et de virga lauri deradito, eodem addito, et ubi
definxeris, lauri folia subtus addito, cum coques.
</p></div1>

<div1 type="chapter" n="122"><milestone unit="section" n="1"/><p> Vinum concinnare, si lotium difficilius transibit. capreidam
 vel iunipirum contundito in pila, libram indito, in
duobus congiis vini veteris in vase aheneo vel in plumbeo
defervefacito. ubi refrixerit, in lagonam indito. id mane
ieiunus sumito cyatum: proderit.
</p></div1>

<div1 type="chapter" n="123"><milestone unit="section" n="1"/><p> Vinum ad isciacos sic facito. de iunipiro materiem
 semipedem crassam concidito minutim. eam infervefacito
cum congio vini veteris. ubi refrixerit, in lagonam confundito
et postea id utito <del>vini</del> cyatum mane ieiunus:
proderit.
</p></div1>

<div1 type="chapter" n="124"><milestone unit="section" n="1"/><p> Canes interdiu clausos esse oportet, ut noctu acriores
 et vigilantiores sint.
</p></div1>

<div1 type="chapter" n="125"><milestone unit="section" n="1"/><p> Vinum murteum sic facito. murtam nigram arfacito
in umbra. ubi iam passa erit, servato ad vindemiam, in



<pb id="p.53"/>

urnam musti contundito murtae semodium, id oblinito. ubi
desiverit fervere mustum, murtam eximito. id est ad alvum
crudam et ad lateris dolorem et ad coeliacum.
</p></div1>

<div1 type="chapter" n="126"><milestone unit="section" n="1"/><p>Ad tormina, et si alvus non consistet, et si taeniae
et lumbrici molesti erunt. XXX mala Punica acerba sumito,
contundito, indito in urceum et vini nigri austeri congios
III. vas oblinito. post dies XXX aperito et utito: ieiunus
heminam bibito.
</p></div1>

<div1 type="chapter" n="127"><milestone unit="section" n="1"/><p>Ad dyspepsiam et stranguriam mederi. malum
Punicum ubi florebit, conligito, tris minas in amphoram
infundito, vini Q. I veteris addito et feniculi radicem puram
contusam minam. oblinito amphoram et post dies XXX
aperito et utito<del>r</del>. ubi voles cibum concoquere et lotium
facere, hinc bibito quantum voles sine periculo. idem vinum
taenias perpurgat et lumbricos, si sic concinnes. incenatum
cenatum iubet<add>o</add> esse. <milestone unit="section" n="2"/>postridie t<del>h</del>uris drachmam unam
conterito et mel coctum drachmam unam et vini sextarium
origaniti. dato ieiuno, et puero pro aetate triobolum et vini
heminam. supra pilam inscendat et saliat decies et
deambulet.
</p></div1>

<div1 type="chapter" n="128"><milestone unit="section" n="1"/><p>Habitationem delutare. terram quam maxime cretosam
vel rubricosam, eo amurcam infundito, paleas indito.
sinito quadriduum fracescat. ubi bene fracuerit, rutro
concidito. ubi concideris, delutato. ita neque aspergo
nocebit, neque mures cava facient, neque herba nascetur,
neque lutamenta scindent se.
</p></div1>

<div1 type="chapter" n="129"><milestone unit="section" n="1"/><p>Aream, ubi frumentum teratur, sic facito. confodiatur
minute terra, amurca bene conspargatur et conbibat
quam plurimum. conminuito terram et cylindro aut pavicula
coaequato. ubi coaequata erit, neque formicae molestae
erunt, et cum pluerit, lutum non erit.


<pb id="p.54"/>

</p></div1>

<div1 type="chapter" n="130"><milestone unit="section" n="1"/><p> Codicillos oleagineos et cetera ligna amurca cruda
perspargito et in sole ponito, perbibant bene. ita neque
fumosa erunt et ardebunt bene.
</p></div1>

<div1 type="chapter" n="131"><milestone unit="section" n="1"/><p> Piro florente dapem pro bubus facito. postea verno
 arare incipito. ea loca primum arato, quae rudecta harenosaque
erunt. postea uti quaeque gravissima et aquosissima
erunt, ita postremo arato.
</p></div1>

<div1 type="chapter" n="132"><milestone unit="section" n="1"/><p> Dapem hoc modo fieri oportet. Iovi dapali culignam
vini quantam vis polluceto. eo die feriae bubus et bubulcis
 et qui dapem facient. cum pollucere oportebit, sic facies:
'Iuppiter dapalis, quod tibi fieri oportet in domo familia
mea culignam vini dapi, ei<add>us</add> rei ergo macte hac
illace dape pollucenda est.' manus interluito, postea vinum
<milestone unit="section" n="2"/> sumito: 'Iuppiter dapalis, macte istace dape pollucenda
 esto, macte vino inferio esto.' Vestae, si voles, dato.
daps Iovi assaria pecunia urna vini. Iovi caste profanato
sua contagione. postea dape facta serito milium, panicum,
alium, lentim.
</p></div1>

<div1 type="chapter" n="133"><milestone unit="section" n="1"/><p> Propagatio pomorum ceterarumque arborum. arboribus
 ab<add>s</add> terra pulli qui nati erunt, eos in terram deprimito,
<milestone unit="section" n="2"/>extollito, uti radicem capere possint. inde, ubi
tempus erit, effodito seritoque recte. ficum, oleam, malum
Punicum, mala strutea, Cotonia aliaque mala omnia, laurum
Cypriam, Delphicam, prunum, murtum coniugulum et murtum
 album et nigrum, nuces Abellanas, Praenestinas, platanum,
haec omnia genera a capitibus propagari eximique
 ad hunc modum oportebit. <milestone unit="section" n="3"/>quae diligentius seri voles, in
calicibus seri oportet. in arboribus radices uti capiant, calicem
pertusum sumito tibi aut quasillum: per eum ramulum
 transserito: eum quasillum terra inpleto calcatoque, in



<pb id="p.55"/>

arbore relinquito. ubi bimum erit, ramum tenerum infra
praecidito, cum quasillo serito. eo modo quod vis genus
arborum facere poteris uti radices bene habeant. <milestone unit="section" n="4"/>item
vitem in quasillum propagato terraque bene operito, anno
post praecidito, cum qualo serito.
<milestone unit="section" n="5"/></p></div1>

<div1 type="chapter" n="134"><milestone unit="section" n="1"/><p>Priusquam messim facies, porcam praecidaneam
hoc modo fieri oportet. Cereri porca praecidanea porco
femina, priusquam hasce fruges condas, far, triticum, hordeum,
fabam, semen rapicium. t<del>h</del>ure vino Iano Iovi Iunoni
praefato, priusquam porcum feminam inmolabis. <milestone unit="section" n="2"/>Iano
struem <del>c</del>ommoveto sic: 'Iane pater, te hac strue ommovenda
bonas preces precor, uti sies volens propitius mihi
liberisque meis domo familiaeque meae.' fertum Iovi <add>om</add>moveto
et mactato sic: 'Iuppiter, te hoc fer<del>c</del>to obmovendo
bonas preces precor, uti si<add>e</add>s volens propitius
mihi liberisque meis domo familiaeque meae mactus hoc
fer<del>c</del>to'. <milestone unit="section" n="3"/>postea Iano vinum dato sic: 'Iane pater, uti te
strue <del>c</del>ommovenda bonas preces bene precatus sum, eiusdem
rei ergo macte vino inferio<del>ri</del> esto'. postea Iovi sic:
'Iuppiter macte isto fer<del>c</del>to esto, macte vino inferio<del>ri</del>
<milestone unit="section" n="4"/>esto'. postea porcam praecidaneam inmolato. ubi ext<del>r</del>a
prosecta erunt, Iano struem <del>c</del>ommoveto mactatoque item,
uti prius obmoveris. Iovi fer<del>c</del>tum obmoveto mactatoque
item, uti prius feceris. item Iano vinum dato et Iovi vinum
dato, item uti prius datum ob struem obmovendam
et fertum libandum. postea Cereri exta et vinum dato.
</p></div1>

<div1 type="chapter" n="135"><milestone unit="section" n="1"/><p>Romae tunicas, togas, saga, centones, sculponeas:
Calibus et Minturnis cuculliones, ferramenta, falces, palas,
ligones, secures, ornamenta, murices, catellas: Venafro palas.
Suessae et in Lucanis plostra, treblae: Albae, Romae
dolia, labra: tegulae ex Venafro. <milestone unit="section" n="2"/>aratra in terram validam



<pb id="p.56"/>

 Romanica bona erunt, in terram pull<del>e</del>am Campanica: iuga
Romanica optima erunt: vomeris indutilis optimus erit. trapeti
Pompeis, Nolae ad Rufri maceriam: claves, clostra
Romae: hamae, urnae oleariae, urcei aquarii, urnae vinariae,
 alia vasa ahenea Capuae, Nolae: fiscinae Campanicae
 &dagger; eame utiles sunt. <milestone unit="section" n="3"/>funes subductarios, spartum omne Capuae:
fiscinas Romanicas Suessae, Casino * optimae erunt
Romae.
Funem torculum siquis faciet, Casini L. Tunnius, Venafri
 C. Mennius L. F. eo indere oportet coria bona VIII
nostratia, recentia quae depsta sient, quam minimum salis
habeant. ea depsere et unguere unguine prius oportet,
<milestone unit="section" n="4"/> tum siccare. funem exordiri oportet longum P. LXXII. toros
in habeat, lora in toros singulos vim lata digitos II. cum
 tortus erit, longus P. XLVIIII. in conmissura abibit P. III,
rel. erit P. XLVI. ubi extentus erit, accedent P. V: longus
erit P. LI. funem torculum extentum longum esse oportet
 P. LV maximis vasis, minoribus P. LI. <milestone unit="section" n="5"/>funem loreum in
plostrum iustum P. LX, semifunium P. XLV, lora retinacula
 in plostrum P. XXXVI, ad aratrum P. XXVI, lora praeductoria
P. XXVII S, sub<add>i</add>ugia in <add>p</add>lostrum lora P. XIX, funiculum
P. XV,in aratrum subiugia lora P. XII, funiculum
P. IIX.
<milestone unit="section" n="6"/> Trapetos latos maximos P. IIII S, orbis altos P. III S, orbis
 medios, ex lap<del>r</del>icaedinis cum eximet, crassos pedem et
palmum, inter miliarium et labrum P. II digitos II, labra
crassa digitum. secundarium trapetum latum P. IIII et palmum,
inter miliarium et labrum pes unus digitus unus,
labra crassa digitos V, orbis altos P. III et digitos V, crassos
 P. I et digitos III. foramen in orbis semipedem quoquo



<pb id="p.57"/>

<milestone unit="section" n="7"/>versum facito. tertium trapetum latum P. IIII, inter miliarium
et labrum P. I, labrum digitos V, orbis altos P. III digitos
III, crassos P. I et digitos II. trapetum ubi arvectum erit,
ubi statues, ibi accommodato concinnatoque.
</p></div1>

<div1 type="chapter" n="136"><milestone unit="section" n="1"/><p>Politionem quo pacto <add>partiario</add> dari oporteat.
in agro Casinate et Venafro in loco bono parti octava corbi
dividat, satis bono septima, tertio loco sexta; si granum
modio dividet, parti quinta. in Venafro ager optimus nona
parti corbi dividat. si communiter pisunt, qua ex parte
politori pars est, eam partem in pistrinum politor. hordeum
quinta modio, fabam quinta modio dividat.
</p></div1>

<div1 type="chapter" n="137"><milestone unit="section" n="1"/><p>Vineam curandam partiario. bene curet fundum,
arbustum, agrum frumentarium. partiario faenum et pabulum,
quod bubus satis siet, qui illic sient. cetera omnia
pro indiviso.
</p></div1>

<div1 type="chapter" n="138"><milestone unit="section" n="1"/><p>Boves feriis coniungere licet. haec licet facere:
arvehant ligna, fabalia, frumentum, quod non &dagger; daturus
erit. mulis, equis, asinis feriae nullae, nisi si in familia sunt.
</p></div1>

<div1 type="chapter" n="139"><milestone unit="section" n="1"/><p>Lucum conlucare Romano more sic oportet. porco
piaculo facito, sic verba concipito: 'si deus, si dea es,
quoium illud sacrum est, uti tibi ius est porco piaculo facere
illiusce sacri coercendi ergo harumque rerum ergo,
sive ego sive quis iussu meo fecerit, uti id recte factum
siet, eius rei ergo te hoc porco piaculo inmolando bonas
preces precor, uti sies volens propitius mihi domo familiaeque
meae liberisque meis: haru<add>m</add>ce rerum ergo macte
</p></div1>

<div1 type="chapter" n="140"><milestone unit="section" n="1"/><p>hoc porco piaculo inmolando esto'. si fodere voles,



<pb id="p.58"/>

altero piaculo eodem modo facito, hoc amplius dicito:
'operis faciundi causa'. dum opus, cotidie per partes facito.
si intermiseris aut feriae publicae aut familiares intercesserint,
altero piaculo facito.
</p></div1>

<div1 type="chapter" n="141"><milestone unit="section" n="1"/><p> Agrum lustrare sic oportet. impera suovitaurilia
 circumagi: 'cum divis volentibus quodque bene eveniat,
mando tibi, Mani, uti illace suovitaurilia fundum agrum
terramque meam quota ex parte sive circumagi sive circumferenda
 censeas, uti cures lustrare'. <milestone unit="section" n="2"/>Ianum Iovemque
 vino praefamino, sic dicito: 'Mars pater, te precor quaesoque
uti sies volens propitius mihi domo familiaeque nostrae,
quoius rei ergo agrum terram fundumque meum suovitaurilia
circumagi iussi, uti tu morbos visos invisosque,
viduertatem vastitudinemque, calamitates intemperiasque
 prohibessis defendas averruncesque; utique tu fruges, frumenta,
vineta virgultaque grandire beneque evenire siris,
<milestone unit="section" n="3"/> pastores pecuaque salva servassis duisque bonam salutem
valetudinemque mihi domo familiaeque nostrae: harumce
rerum ergo, fundi terrae agrique mei lustrandi lustrique
 faciendi ergo, sicuti dixi, macte hisce suovitaurilibus lactentibus
inmolandis esto: Mars pater, eiusdem rei ergo macte
 hisce suovitaurilibus lactentibus esto'. <milestone unit="section" n="4"/>item <del>esto item</del>
cultro facito struem et fertum uti adsiet, inde obmoveto.
ubi porcum inmolabis, agnum vitulumque, sic oportet:
 'eiusque rei ergo macte suovitaurilibus inmolandis esto'.
&dagger; nominare vetat Martem neque agnum vitulumque. si
minus in omnis litabit, sic verba concipito: 'Mars pater,
siquid tibi in illisce suovitaurilibus l<add>act</add>entibus neque
satisfactum est, te hisce suovitaurilibus piaculo'. si <add>in</add> uno
 duobusve dubitabit, sic verba concipito: 'Mars pater, quod
tibi illoc porco neque satisfactum est, te hoc porco piaculo'.
</p></div1>

<div1 type="chapter" n="142"><milestone unit="section" n="1"/><p> Vilici officia quae sunt, quae dominus praecepit, ea


<pb id="p.59"/>

omnia quae in fundo fieri oportet quaeque emi pararique
oportet, quo modoque cibaria, vestimenta familiae dari
oportet, eadem uti curet faciatque moneo dominoque dicto
audiens sit. hoc amplius, quo modo vilicam uti oportet
et quo modo eae imperari oportet, uti adventu domini quae
</p></div1>

<div1 type="chapter" n="143"><milestone unit="section" n="1"/><p>opus sunt parentur curenturque diligenter. vilicae
quae sunt officia, curato faciat. si eam tibi dederit dominus
uxorem, ea esto contentus. ea te metuat facito. ne
nimium luxuriosa siet. vicinas aliasque mulieres quam
minimum utatur neve domum neve ad sese recipiat. ad
cenam nequo eat neve ambulatrix siet. rem divinam ni
faciat neve mandet, qui pro ea faciat, iniussu domini aut
dominae. scito dominum pro tota familia rem divinam
facere. <milestone unit="section" n="2"/>munda siet: villam conversam mundeque habeat:
focum purum circumversum cotidie, priusquam cubitum
eat, habeat. Kalendis, Idibus, Nonis, festus dies cum erit,
coronam in focum indat, per eosdemque dies lari familiari
pro copia supplicet. cibum tibi et familiae curet uti coctum
habeat. gallinas multas et ova uti habeat. <milestone unit="section" n="3"/>pira arida, sorba,
ficos, uvas passas, sorba in sapa et pira et uvas in doliis
et mala strut<del>h</del>ea, uvas in vinaciis et in urceis in terra
obrutas et nuces Praenestinas recentes in urceo in terra
obrutas habeat. mala Scanti<del>ni</del>ana in doliis et alia quae
condi solent et silvatica, haec omnia quotannis diligenter
uti condita habeat. farinam bonam et far suptile sciat
facere.
</p></div1>

<div1 type="chapter" n="144"><milestone unit="section" n="1"/><p>Oleam legendam hoc modo locare oportet. oleam
cogito recte omnem arbitratu domini, aut quem custodem
fecerit, aut cui olea venierit. oleam ne stringito neve verberato
iniussu domini aut custodis. si adversus ea quis
fecerit, quod ipse eo die delegerit, pro eo nemo solvet neque
debebitur. <milestone unit="section" n="2"/>qui oleam legerint, omnes iu<add>ra</add>nto ad
dominum aut ad custodem sese oleam non subripuisse neque



<pb id="p.60"/>

quemquam suo dolo malo ea oletate ex fundo L. Manli.
qui eorum non ita iuraverit, quod is legerit omne, pro eo
argentum nemo dabit neque debebitur. oleam cogi recte
satis dato arbitratu L. Manli. scalae ita uti datae erunt,
 ita reddito, nisi quae vetustate fractae erunt. si non erunt
 reddet &dagger; eaeque arbitratu deducetur. <milestone unit="section" n="3"/>siquid redemptoris
opera domino damni datum erit, resolvito: id viri boni
arbitratu deducetur. legulos, quot opus erunt, praebeto et
s<add>tr</add>ictores. si non praebuerit, quanti conductum erit aut
 locatum erit, deducetur: tanto minus debebitur. de fundo
ligna et oleam ne deportato. qui oleam legerit, qui deportarit,
in singulas deportationes (??) N. II deducentur neque
 id debebitur. omnem oleam puram metietur modio oleario.
<milestone unit="section" n="4"/>adsiduos homines L praebeto, duas partes strictorum praebeto.
 nequis concedat, quo olea legunda et faciunda carius
locetur, extra quam siquem socium inpraesentiarum dixerit.
siquis adversum ea fecerit, si dominus aut custos volent,
<milestone unit="section" n="5"/> iurent omnes socii. si non ita iuraverint, pro ea olea legunda
et faciunda nemo dabit neque debebitur ei qui non
 iuraverit. accessiones: in (??) (??) CC accedit oleae salsae
(??) V, olei puri p. VIIII, in tota oletate <del>(??) V</del> aceti Q. V. quod
oleae salsae non acceperint, dum oleam legent, in modios
singulos S. S. (??) <add>V</add> dabuntur.
</p></div1>

<div1 type="chapter" n="145"><milestone unit="section" n="1"/><p> Oleam faciundam hac lege oportet locare. facito
 recte arbitratu domini aut custodis, qui id negotium curabit.
si sex iugis vasis opus erit, facito. homines eos dato,
qui placebunt aut custodi aut quis eam oleam emerit. &dagger; trapeti
facito. si operarii conducti erunt aut facienda locata



<pb id="p.61"/>

<milestone unit="section" n="2"/>erit, pro eo resolvito, aut deducetur. oleum ne tangito
utendi causa neque furandi causa, nisi quod custos dederit
aut dominus. si sumpserit, in singulas sumptiones (??) N. XL
deducentur neque debebitur. factores, qui oleum fecerint,
omnes iuranto aut ad dominum aut ad custodem sese de
fundo L. Man<del>i</del>li<del>i</del> neque alium quemquam suo dolo malo
oleum neque oleam subripuisse. <milestone unit="section" n="3"/>qui eorum non ita iuraverit,
quae eius pars erit, omne deducetur neque debebitur.
socium nequem habeto, nisi quem dominus iusserit
aut custos. siquid redemptoris opera domino damni datum
erit, viri boni arbitratu deducetur. si vir<add>i</add>de<del>m</del> oleum
opus siet, facito. accedet oleum et sale suae usioni quod
satis siet, vasarium vict. II.
</p></div1>

<div1 type="chapter" n="146"><milestone unit="section" n="1"/><p>Oleam pendentem hac lege venire oportet. olea
pendens in fundo Venafro venibit. qui oleam emerit, amplius
quam quanti emerit omnis pecuniae centesima accedet,
praeconium praesens (??) L et oleum: romanici P. (??) D,
viridis P. CC, oleae caducae (??) L, strictivae (??) X, modio
oleario mensum dato, unguinis P. X. ponderibus modiisque
domini dato &dagger; iri pri primae cotulas duas. <milestone unit="section" n="2"/>dies argento
ex K. Nov. mensum X oleae legendae faciendae quae locata
est, et si emptor locarit, Idibus solvito. recte haec
dari fierique satisque dari domino, aut cui iusserit, promittito
satisque dato arbitratu domini. donicum solutum
erit aut ita satis datum erit, quae in fundo inlata erunt,
pigneri sunto: nequid eorum de fundo deportato: siquid
deportaverit, domini esto. <milestone unit="section" n="3"/>vasa torcula, funes, scalas, trapetos,
siquid et aliut datum erit, salva recte reddito, nisi
quae vetustate fracta erunt. si non reddet, aequom solvito.
si emptor legulis et factoribus, qui illic opus fecerint, non
solverit, cui dari oportebit, si dominus volet, solvat. emptor
domino debeto et id satis dato, proque ea re ita uti S. S. E
item pignori sunto.



<pb id="p.62"/>

</p></div1>

<div1 type="chapter" n="147"><milestone unit="section" n="1"/><p> Hac lege vinum pendens venire oportet. vinaceos
inlutos et faecem relinquito. locus vinis ad K. Octob. primas
dabitur. si non ante ea exportaverit, dominus vino
quid volet faciet. cetera lex, quae oleae pendenti.
</p></div1>

<div1 type="chapter" n="148"><milestone unit="section" n="1"/><p> Vinum in doliis hoc modo venire oportet. vini in
 culleos singulos quadragenae et singulae urnae dabuntur.
quod neque aceat neque muceat, id dabitur. in triduo
proxumo viri boni arbitratu degustato. si non ita fecerit,
vinum pro degustato erit. quot dies per dominum mora
 fuerit, quo minus vinum degustet, totidem dies emptori
 procedent. vinum accipito ante K. Ian. primas. <milestone unit="section" n="2"/>si non ante
acceperit, dominus vinum admetietur. quod admensus erit,
pro eo <del>dominus</del> re<del>m</del>solvito. si emptor postularit, dominus
ius iurandum dabit verum fecisse. locus vinis ad K. Octobres
 primas dabitur. si ante non deportaverit, dominus
vino quid volet faciet. cetera lex, quae oleae pendenti.
</p></div1>

<div1 type="chapter" n="149"><milestone unit="section" n="1"/><p> Qua lege pabulum hibernum venire oporteat. qua
vendas fini<del>s</del> dicito. pabulum frui occipito ex Kal. Septembribus.
prato sicco decedat, ubi pirus florere coeperit:
 prato inriguo, ubi super inferque vicinus permittet, tum
decedito, vel diem certam utrique facito. cetero pabulo
 Kal. Martiis <add>de</add>cedito. <milestone unit="section" n="2"/>bubus domitis binis, cantherio
u<del>i</del>ni, cum emptor pascet, domino pascere recipitur. holeris,
asparagis, lignis, aqua, itinere, actu domini usioni recipitur.
 siquid emptor aut pastores aut pecus emptoris domino
damni dederit, v<add>iri</add> boni a<add>rbitratu</add> resolvat. siquid
dominus aut familia aut pecus emptori damni dederit, viri
boni arbitratu resolvetur. donicum pecuniam <add>solverit aut</add>
satisfecerit aut delegarit, pecus et familia, quae illic erit,



<pb id="p.63"/>

pigneri sunto. siquid de iis rebus controversiae erit, Romae
iudicium fiat.
</p></div1>

<div1 type="chapter" n="150"><milestone unit="section" n="1"/><p>Fructum ovium hac lege venire oportet. in singulas
casei P. I S dimidium aridum, lacte feriis quod mulserit
dimidium et praeterea lactis urnam unam: hisce legibus,
agnus diem et noctem qui vixerit in fructum: et Kal. Iun.
<milestone unit="section" n="2"/>emptor fructu decedat; si interkalatum erit, K. Mais. agnos
XXX ne amplius promittat. oves quae non pepererint binae
pro singulis in fructu cedent. &dagger; die lanam et agnos
vendat menses X ab coactore releget. porcos serarios in
oves denas singulos pascat. conductor duos menses pastorem
praebeat. donec domino satisfecerit aut solverit, pignori
esto.
</p></div1>

<div1 type="chapter" n="151"><milestone unit="section" n="1"/><p>Semen cupressi quo modo legi seri propagarique oporteat
et quo pacto cupresseta seri oporteat, Minius Percennius
Nolanus ad hunc modum monstravit. <milestone unit="section" n="2"/>semen cupressi
Tarentinae per ver legi oportet; materiem, ubi hordeum
flavescit. id ubi legeris, in sole ponito, semen purgato. id
aridum condito, uti aridum expostum siet. per ver serito
in loco ubi terra tenerrima erit, quam pullam vocant, ubi
aqua propter siet. eum locum stercorato primum bene
stercore caprino aut ovillo, tum vortito bipalio, terram cum
stercore bene permisceto, depurgato ab herba graminibusque,
<milestone unit="section" n="3"/>bene terram conminuito. areas facito pedes latas quaternos:
subcavas facito, uti aquam continere possint: inter
eas sulcos facito, qua herbas de areis purgare possis. ubi
areae factae erunt, semen serito crebrum, ita uti linum seri
solet. eo cribro terram incernito, dimidiatum digitum terram
altam succernito. id bene tabula aut manibus aut


<pb id="p.64"/>

<milestone unit="section" n="4"/> pedibus conplanato. siquando non pluet, uti terra sitiat,
aquam inrigato leniter in areas. si non habebis unde inriges,
gerito inditoque leniter. quotienscumque opus erit,
facito uti aquam addas. si herbae natae erunt, facito uti
 ab herbis purges. <milestone unit="section" n="5"/>quam tenerrimis herbis, et quotiens opus
erit, purges. per aestatem ita <add>uti</add> dictum est fieri oportet,
et ubi semen satum siet, stramentis operiri; ubi germinascere
coeperit, tum demi.
</p></div1>

<div1 type="chapter" n="152"><milestone unit="section" n="1"/><p> De scopis virgeis, Q. A. M. Manlii monstraverunt.
 in diebus XXX, quibus vinum legeris, aliquotiens facito
scopas virgeas ulmeas aridas, in asserculo alligato, eabus
latera doliis intrinsecus usque bene perfricato, ne faex in
lateribus adhaerescat.
</p></div1>

<div1 type="chapter" n="153"><milestone unit="section" n="1"/><p> Vinum faecatum sic facito. fiscinas olearias Campanicas
 duas illae rei habeto. eas faecis inpleto sub prelumque
subdito exprimitoque.
</p></div1>

<div1 type="chapter" n="154"><milestone unit="section" n="1"/><p> Vinum emptoribus sine molestia quo modo admetiaris.
labrum culleare illae rei facito. id habeat ad summum
ansas IIII, uti transferri possitur. id imum pertundito: ea
 fistulam subdito, uti opturarier recte possit: et ad summum,
qua fini culleum capiet, pertundito. id in suggestu
inter dolia positum habeto, uti in culleum de dolio vinum
salire possit. id inpleto, postea obturato.
</p></div1>

<div1 type="chapter" n="155"><milestone unit="section" n="1"/><p> Per hiemem aquam de agro depelli oportet. in monte
 fossas inciles puras habere oportet. prima autumnitate cum
pulvis est, tum maxime ab aqua periculum est. cum pluere
incipiet, familiam cum ferreis sarculisque exire oportet, incilia
aperire, aquam diducere in vias et <del>segetem</del> curare



<pb id="p.65"/>

<milestone unit="section" n="2"/>oportet uti fluat. in villa, cum pluet, circumire oportet, sicubi
perpluat, et signare carbone, cum desierit pluere, uti
tegula mutetur. per segetem in frumentis aut in segete aut
in fossis sicubi aqua constat aut aliquid aquae obstat, id
emittere, patefieri removerique oportet.
</p></div1>

<div1 type="chapter" n="156"><milestone unit="section" n="1"/><p>De brassica quod concoquit. brassica est quae omnibus
holeribus antistat. eam esto vel coctam vel crudam.
crudam si edes, in acetum intinguito. mirifice concoquit,
alvum bonam facit, lotiumque ad omnes res salubre est.
si voles in convivio multum bibere cenareque libenter, ante
cenam esto crudam quantum voles ex aceto, et item, ubi
cenaveris, comesto aliqua V folia: reddet te quasi nihil
ederis, bibesque quantum voles.
<milestone unit="section" n="2"/>Alvum si voles deicere superiorem, sumito brassicae quae
levissima erit P. IIII. inde facito manipulos aequales tres
conligatoque. postea ollam statuito cum aqua. ubi occipiet
fervere, paulisper demittito unum manipulum, fervere desistet.
postea ubi occipiet fervere, paulisper demittito ad
modum dum quinque numeres, eximito. <milestone unit="section" n="3"/>item facito alterum
manipulum, item tertium. postea conicito, contundito, item
eximito in linteum, exurgeto sucum quasi heminam in pocillum
fictile. eo indito salis micam quasi ervum et cumini
fricti tantum quod oleat. postea ponito pocillum in sereno
noctu. qui poturus erit, lavet calida, bibat aquam mulsam,
<milestone unit="section" n="4"/>cubet incenatus. postea mane bibat sucum deambuletque
horas IIII, agat, negoti<del>i</del> siquid habebit. ubi libido veniet,
nausia<del>e</del> adprehendet, decumbat purgetque sese. tantum
bilis pituitaeque eiciet, uti ipse miretur, unde tantum siet.
postea ubi deorsum versus ibit, heminam aut paulo plus
bibat. si amplius ibit, sumito farinae minutae concas duas,
<milestone unit="section" n="5"/>infriet in aquam, paulum bibat, constituet. verum quibus
tormina molesta erunt, brassica<add>m</add> in aqua macerare oportet.
ubi macerata erit, coicito in aquam calidam, coquito



<pb id="p.66"/>

usque donec conmadebit bene, aquam defundito. postea
salem addito et cumini paululum et pollinem polentae eodem
 addito et oleum. <milestone unit="section" n="6"/>postea fervefacito, infundito in catinum,
uti frigescat. eo interito quod volet cibi, postea edit.
 sed si poterit solam brassicam esse, edit. et si sine
febre erit, dato vini atri duri aquatum bibat quam minimum;
si febris erit, aquam. id facito cotidie mane. nolito
multum dare, ne pertaedescat, uti possit porro libenter esse.
<milestone unit="section" n="7"/> ad eundem modum viro et mulieri et puero dato. nunc
 de illis, quibus aegre lotium it quibusque substillum est.
sumito brassicam, coicito in aquam ferventem, coquito
paulisper, uti subcruda siet. postea aquam defundito non
omnem. eo addito oleum bene et salem et cumini paululum,
infervefacito paulisper. postea inde iusculum frigidum
 sorbere et ipsam brassicam esse, uti quam primum
excoquatur. cotidie id facito.
</p></div1>

<div1 type="chapter" n="157"><milestone unit="section" n="1"/><p> De brassica Pythagorea, quid in ea boni sit salubritatisque.
principium te cognoscere oportet, quae genera
brassicae sint et cuius modi naturam habeant. omnia ad
 salutem temperat conmutatque sese semper cum calore,
arida simul <add>et</add> umida et dulci<add>s</add> et amara et acris. sed
quae voca<add>n</add>tur septem bona in conmixtura<del>m</del>, natura
omnia haec habet brassica. nunc uti cognoscas naturam
earum, prima est levis quae nominatur: ea est grandis,
 latis foliis, caule magno, validam habet naturam et vim
 magnam habet. <milestone unit="section" n="2"/>altera est crispa, apiacon vocatur: haec
est natura et aspectu bona, ad curationem validior est quam
quae supra scripta est. et item est tertia, quae lenis vocatur,
minutis caulibus, tenera, et acerrima omnium est istarum
 tenui suco vehementissima. et primum scito, de omnibus
 brassicis nulla est illius modi medicamento. <milestone unit="section" n="3"/>ad omnia
vulnera tumores eam contritam inponito. haec omnia
ulcera purgabit sanaque faciet sine dolore. eadem tumida
concoquit, eadem erumpit, eadem vulnera putida canceresque



<pb id="p.67"/>

purgabit sanosque faciet, quod <add>aliud</add> medicamentum
facere non potest. verum prius quam id inponas, aqua calida
multa lavato: postea bis in die contritam inponito: ea
omnem putorem adimet. cancer ater, is olet et saniem
spurcam mittit; albus purulentus est, sed fistulosus et subtus
suppurat sub carne. <milestone unit="section" n="4"/>in ea vulnera huiusce modi te<del>t</del>ras
brassica<add>m</add>, sanum faciet: optima est ad huiusce modi
vulnus. et luxatum siquid est, bis die aqua calida foveto,
brassicam tritam opponito, cito sanum faciet: bis die id
opponito, dolores auferet. et siquid contusum est, erumpet:
brassicam tritam opponito, sanum faciet. et siquid in mammis
ulceris natum et carcinoma, brassicam tritam opponito,
<milestone unit="section" n="5"/>sanum faciet. et si ulcus acrimoniam eius ferre non poterit,
farinam <add>h</add>ordeaceam misceto, ita opponito. huiusce
modi ulcera omnia haec sana faciet, quod aliud medicamentum
facere non potest neque purgare. et puero et
puellae si ulcus erit huiusce modi, farinam <add>h</add>ordeaceam
addito. et si voles eam consectam lautam siccam sale
aceto sparsam esse, salubrius nihil est. <milestone unit="section" n="6"/>quo libentius edis,
aceto mulso spargito: lautam siccam et rutam coriandrum
sectam sale sparsam paulo libentius edes. id bene faciet
et mali nihil sinet in corpore consistere et alvum bonam
faciet. siquid antea mali intus erit, omnia sana faciet, et
de capite et de oculis omnia deducet et sanum faciet. hanc
mane esse oportet ieiunum. <milestone unit="section" n="7"/>et si bilis atra est et si lienes
turgent et si cor dolet et si iecur aut pulmones aut praecordia,
uno verbo omnia sana faciet <del>et</del> intro quae dolitabunt.
eodem silpium inradito, bonum est. nam venae omnes
ubi sufflatae sunt ex cibo, non possunt perspirare in
toto corpore: inde aliqui morbus nascitur. ubi ex multo
cibo alvus non it, pro portione brassica si uteris, id ut te



<pb id="p.68"/>

moneo, nihil istorum usu veniet morbis. verum morbum
articularium nulla res tam purgat, quam brassica cruda, si
edes concisam et rutam et coriandrum concisam siccam
et sirpicium inrasum et brassica<add>m</add> ex aceto oxymeli et
 sale sparsa<add>m</add>. haec si uteris, omnis articulos poteris experiri.
 <milestone unit="section" n="8"/>nullus sumptus est, et si sumptus esset, tamen valetudinis
causa experirus. hanc oportet mane ieiunum esse.
<add>ins</add>omnis vel siquis est seniosus, hac eadem curatione
sanum facies. verum assam brassicam et unctam caldam,
 salis paulum dato homini ieiuno. quam plurimum ederit,
<milestone unit="section" n="9"/> tam citissime sanus fiet ex eo morbo. tormina quibus molesta
erunt, sic facito. brassicam macerato bene, postea in
aulam coicito, defervefacito bene. ubi cocta erit bene, aquam
defundito. eo addito oleum bene et salis paululum et cuminum
 et pollinem polentae. postea ferve bene facito. ubi
ferverit, in catinum indito. dato edit, si poterit, sine pane;
si non, dato pane<add>m</add> purum ibidem madefaciat. et si
febrim non habebit, dato vinum atrum bibat: cito sanus
 fiet. <milestone unit="section" n="10"/>et hoc siquando usus venerit, qui debilis erit, haec
 res sanum facere potest: brassicam edit ita uti S. S. E. et
hoc amplius lotium conservato eius qui brassicam essitarit,
id calfacito, eo hominem demittito, cito sanum facies hac
cura: expertum hoc est. item pueros pusillos si laves eo
lotio, numquam debiles fient. et quibus oculi parum clari
 sunt, eo lotio inunguito, plus videbunt. si caput aut cervices
 dolent, eo lotio caldo lavito, desinent dolere. <milestone unit="section" n="11"/>et si
mulier eo lotio locos fovebit, numquam &dagger; umseri fient, et
fovere sic oportet: ubi in scutra fervefeceris, sub sellam
supponito pertusam. eo mulier adsidat, operito, circum
 vestimenta eam dato.


<pb id="p.69"/>

<milestone unit="section" n="12"/>Brassica erratica maximam vim habet. eam arfacere et
conterere oportet bene minutam. siquem purgare voles,
pridie ne cenet, mane ieiuno dato brassicam tritam, aquae
cyat<del>h</del>os IIII. nulla res tam bene purgabit, neque elleborum
neque scamonium, et sine periculo, et scito salubrem esse
corpori. quos diffidas sanos facere, facies. <milestone unit="section" n="13"/>qui hac purgatione
purgatus erit, sic eum curato. sorbitione liquida hoc
per dies septem dato. ubi esse volet, carnem assam dato.
si esse non volet, dato brassicam coctam et panem, et bibat
vinum lene dilutum, lavet raro, utatur unctione. qui
sic purgatus erit, diutina valetudine utetur, neque ullus
morbus veniet nisi sua culpa. et siquis ulcus taetrum vel
recens habebit, hanc brassicam erraticam aqua spargito,
<milestone unit="section" n="14"/>opponito: sanum facies. et si fistula erit, turundam intro
trudito. <milestone unit="section" n="15"/>si turundam non recipiet, diluito, indito in vesicam,
eo calamum alligato, ita premito, in fistulam introeat: ea
res sanum faciet cito. et ad omnia ulcera vetera et nova
contrita<add>m</add> cum melle opponito, sanum faciet. et si polypus
in naso intro erit, brassicam erraticam aridam tritam
in manum conicito et ad nasum admoveto, ita subducito
susum animam quam plurimum poteris: in triduo polypus
excidet. et ubi exciderit, tamen aliquot dies idem facito, ut
radices polypi persanas facias. <milestone unit="section" n="16"/>auribus si parum audies,
terito cum vino brassicam, sucum exprimito, in aurem intro
tepidum instillato: cito te intelleges plus audire. depetigini
spurcae brassicam opponito, sanam faciet et ulcus non faciet.
</p></div1>

<div1 type="chapter" n="158"><milestone unit="section" n="1"/><p>Alvum deicere hoc modo oportet, si vis bene tibi
deicere. sume tibi ollam, addito eo aquae sextarios sex
et eo addito ungulam de perna. si ungulam non habebis,
addito de perna frustum P. S quam minime pingue. ubi
iam coctum incipit esse, eo addito brassicae coliculos duos,
betae coliculos duos cum radice sua, feliculae pullum, herbae
Mercurialis non multum, mitulorum L. II, piscem capitonem
et scorpionem I, cochleas sex et lentis pugillum. <milestone unit="section" n="2"/>haec



<pb id="p.70"/>

omnia decoquito usque ad sextarios III iuris. oleum ne addideris.
indidem sume tibi sextarium unum tepidum, adde
vini Coi cyatum unum, bibe, interquiesce, deinde iterum
eodem modo, deinde tertium: purgabis te bene. et si voles
 insuper vinum Coum mixtum bibere, licebit bibas. ex
iis tot rebus quod scriptum est unum, quod eorum vis,
alvum deicere potest. verum ea re tot res sunt, uti bene
deicias, et suave est.
</p></div1>

<div1 type="chapter" n="159"><milestone unit="section" n="1"/><p> Intertrigini remedium. in viam cum ibis, apsinthi
 Pontici surculum sub anulo habeto.
</p></div1>

<div1 type="chapter" n="160"><milestone unit="section" n="1"/><p> Luxum siquod est, hac cantione sanum fiet. harundinem
prende tibi viridem P. IIII aut quinque longam, mediam
diffinde, et duo homines teneant ad coxendices. incipe
cantare <del>in alio s. f. moetas uaeta daries dardaries asiadarides
 una petes usque dum coeant</del>: 'motas uaeta daries
dardares astataries dissunapiter', usque dum coeant. ferrum
insuper iactato. ubi coierint et altera alteram tetigerint,
id manu prehende et dextera sinistra praecide, ad luxum
aut ad fracturam alliga, sanum fiet. et tamen cotidie cantato
 <del>in alio s. f. vel luxato. vel hoc modo, huat hauat huat
ista pista sista dannabo dannaustra</del> et luxato vel hoc modo:
'huat haut haut istasis tarsis ardannabou dannaustra'.
</p></div1>

<div1 type="chapter" n="161"><milestone unit="section" n="1"/><p> Asparagus quo modo seratur. locum subigere oportet
bene, qui habeat umorem, aut locum crassum. ubi erit
 subactus, areas facito, ut possis dextra sinistraque sarire
runcare, ne calcetur. cum areas deformabis, intervallum
facito inter areas semipedem latum in omnes partes. deinde



<pb id="p.71"/>

serito, ad lineam palo grana bina aut terna demittito et
eodem palo cavum terra<del>e</del> operito. deinde supra areas
stercus spargito bene. serito secundum aequinoctium vernum.
<milestone unit="section" n="2"/>ubi erit natum, herbas crebro purgato cavetoque ne
asparagus una cum herba vellatur. quo anno severis, s<add>at</add>um
stramentis per hiemem operito, ne praeuratur. deinde primo
vere aperito, sarito runcatoque. post annum tertium, quam
severis, incendito vere primo. deinde ne ante sarueris,
quam asparagus natus erit, ne in sariendo radices laedas.
<milestone unit="section" n="3"/>tertio aut quarto anno asparagum vellito ab radice. nam
si defringes, stirpes fient et intermorientur. usque licebit
vellas, donicum in semen videris ire. semen maturum fit
ad autumnum. ita, cum sumpseris semen, incendito, et
cum coeperit asparagus nasci, sarito et stercorato. post
annos VIII aut novem, cum iam est vetus, digerito et in
quo loco posturus eris terram bene subigito et stercerato.
<milestone unit="section" n="4"/>deinde fossulas facito, quo radices asparagi demittas. intervallum
sit ne minus pedes singulos inter radices asparagi.
<del>e</del>vellito, sic circumfodito, ut facile vellere possis: caveto
ne frangatur. stercus ovillum quam plurimum fac ingeras:
id est optimum ad eam rem: aliut stercus herbas creat.
</p></div1>

<div1 type="chapter" n="162"><milestone unit="section" n="1"/><p>Salsura pernarum et ofellae Puteolanae. pernas sallire
sic oportet in dolio aut in seria. cum pernas emeris,
ungulas earum praecidito. salis Romaniensis moliti in singulas
semodios. in fundo dolii aut seriae sale sternito,
deinde pernam ponito, cutis deosum spectet, sale obruito
totam. <milestone unit="section" n="2"/>deinde alteram insuper ponito, eodem modo obruito,
caveto ne caro carnem tangat. ita omnes obruito. ubi iam
omnes conposueris, sale insuper obrue, ne caro appareat:
aequale facito. ubi iam dies quinque in sale fuerint, eximito
omnis cum suo sale. quae tum summae fuerint, imas



<pb id="p.72"/>

<milestone unit="section" n="3"/> facito eodemque modo obruito et conponito. post dies
omnino XII pernas eximito et salem omnem detergeto et
suspendito in vento biduum. die tertio extergeto spongea
bene, perunguito oleo, suspendito in fumo biduum. tertio
 die demito, perunguito oleo et aceto conmixto, suspendito
in carnario. nec tinia nec vermes tangent.

</p></div1></body></text></TEI.2>
