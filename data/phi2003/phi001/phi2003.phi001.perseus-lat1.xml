<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
	      <title>De Re Coquinaria</title>
        <author>Apicius</author>
        <editor>Christian Theophil Schuch</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Bridget Almas</name>
          <name>Lisa Cerrato</name>
          <name>David Mimno</name>
          <name>Rashmi Singhal</name>
        </respStmt>
        <funder n="org:Tufts">Tufts University</funder>
      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
        <date type="release"/>
      </publicationStmt>
      <sourceDesc>
        <biblStruct>
          <monogr>
            <title>Apici Caeli De re coquinaria libri decem</title>
            <author>Apicius</author>
            <editor>Christian Theophil Schuch</editor>
            <imprint>
              <publisher>in libraria academica C. Winter</publisher>
              <pubPlace>Heidelberg</pubPlace>
              <date>1867</date>
            </imprint>
          </monogr>
        </biblStruct>
        
        <p>Keyboarding</p></sourceDesc>
    </fileDesc>

    <encodingDesc>
<refsDecl n="text=1"  doctype="TEI.2">
<state unit="text"/>
<state unit="book"/>
<state unit="chapter" n="chunk"/>
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

<text id="phi2003.phi001.perseus-lat1"><body>


<div1 type="book" n="1"><head>I.</head>
<div2 type="chapter" n="1"><p>Conditum paradoxum: <del>conditi paradoxi
conpositio</del> mellis partes XV in aeneum vas mittuntur
praemissis vini sextariis duobus, ut in coctura
mellis vinum decoquas quod igni lento et aridis
lignis calefactum conmotum ferula <del>dum coquitur</del>
si effervere coeperit, vini rore conpescitur, praeter
quod subtracto igni in se redit. cum perfrixerit, rursus
accenditur, hoc secundo ac tertio fiet ac tum
demum remotum a foco postridie despumatur. tunc
piperis unc. IIII. contriti masticis scripulos III. foli
et croci dragmas singulas dactilorum ossibus torridis
quinque iis denique <del>dactilis</del> vino emollitis, intercedente
prius suffusione vini de suo modo ac
numero ut tritura levis habeatur. his omnibus paratis
supermittis vini lenis sextarios XVIII. carbones
perfecto aderunt duo milia.

<pb id="v.3.p.28"/>



</p></div2>

<div2 type="chapter" n="2"><p>Conditum melizomum <del>viatorum conditum
melizomum</del> perpetuum quod subministratur per
viam peregrinanti: piper tritum cum melle despumato
in cupellam mittis conditi loco et ad momentum
quantum sit bibendum tantum aut mellis porro
feras aut vinum misceas. sed suaserim nonnihil vini
melizomo mittas. <del>adiciendum propter mellis exitum
solutiorem</del>.


</p></div2>

<div2 type="chapter" n="3"><p>Absintium romanum sic facies condiri
Camerini praeceptis utique pro absintio cessante, in
cuius vicem absinti pontici purgati terebintique unciam
thebaicam dabis, masticis, foli III. costi scripulos
VI. croci scripulos III. vini cuiusmodi sextarios
XVIII. carbones amaritudo non exigit.

<pb id="v.3.p.29"/>



</p></div2>

<div2 type="chapter" n="4"><p>Rosatum sic facies: folia rosarum albo
sublato lino inseris &mdash; ut sutiles facias &mdash; et vino
quam plurimas infundis, ut septem diebus in vino
sint. post septem dies rosam de vino tollis et alias
sutules recentes similiter mittis, ut per dies septem
in vino requiescant et rosam eximis similiter. a tertio
facias et rosam eximis et vinum colas et cum
ad bibendum voles uti, addito melle rosatum confacies
sane custodito ut rosam a rore siccam et
optimam mittas. Similiter ut supra de viola violatum
facies et eodem modo melle temperabis.
Rosatum sine rosa sic facies: folia citri viridia
in sportella palmea in dolium musti mittes
antequam ferveat et post quadraginta dies exime.
cum necesse fuerit, mel addes et pro rosato utere.


</p></div2>

<div2 type="chapter" n="5"><p>Oleum liburnicum sic facies: in oleo
spano mittes elenium et ciperum et folia lauri non
vetusta, tunsa omnia excribellata ad levissimum pulverem
redacta et sales frictos tritos et per triduum

<pb id="v.3.p.30"/>

vel plus porro misce diligenter, post haec aliquanto
tempore patere requiescere et liburnicum omnes putabunt


</p></div2>

<div2 type="chapter" n="6"><p>Vinum ex atro candidum sic facies: lomentum
ex faba factum vel ovorum trium alborem
in lagonam mittis et diutissime agitas. si salem adieceris
candidum et cinerem vitis albae, idem faciunt.


</p></div2>

<div2 type="chapter" n="7"><p>De liquamine emendando. liquamen si
odorem malum fecerit, vas inane inversum fumiga
lauro et cupresso et in hoc liquamen infunde ante
ventilatum. si salsum fuerit, mellis sextarium mittis
et move spicas et emendasti. sed et mustum recens
idem praestat.


</p></div2>

<div2 type="chapter" n="8"><p>Ut carnes sine sale quovis tempore
recentes sint: carnes recentes quales volueris
melle tegantur, sed vas pendeat. et quando volueris,
utere hoc hieme melius fit, aestate paucis diebus
durabit et in carne cocta itidem facies.


</p></div2>

<div2 type="chapter" n="9"><p>Callum porcinum vel bubulum et ungellae
et cocta ut diu durent: in senapi ex

<pb id="v.3.p.31"/>

aceto, sale, melle facto mittis, ut tegantur et quando
volueris, utere. miraberis


</p></div2>

<div2 type="chapter" n="10"><p>Ut carnem salsam dulcem facias:
carnem salsam dulcem facies, si prius in lacte coquas
et postea in aqua.


</p></div2>

<div2 type="chapter" n="11"><p>Ut pisces fricti diu durent: eodem
momento quo friguntur et levantur ab aceto calido
perfunduntur.


</p></div2>

<div2 type="chapter" n="12"><p>Hostrea ut diu durent: vasa bacato,
ante ex aceto obbas, callo pisito lava et hostrea
conpone.


</p></div2>

<div2 type="chapter" n="13"><p>Ut uncia lasaris toto tempore utaris:

<pb id="v.3.p.32"/>

lasar in spatiosum doliolum vitreum mittis et
nucleos <del>pineos ut puta</del> viginti cumque utendum
fuerit lasare, nucleos conteres. exin, si vis, inrorabis
in sapores et tantum numero nucleorum doliolo
reserentur.


</p></div2>

<div2 type="chapter" n="14"><p>Ut dulcia melle diu durent: accipies
quod Graeci dicunt <foreign lang="greek">pnhi/on</foreign>> et facies farinam et admisces
cum melle et tempore quo dulcia facturus es.


</p></div2>

<div2 type="chapter" n="15"><p>Ut mel malum bonum facias: mel malum
bonum facies ad vendendum, unam partem mali
et duas boni si simul miscueris.


</p></div2>

<div2 type="chapter" n="16"><p>Mel corruptum ut probes: elenium infundes
in melle et iucendes, si incorruptum est, lucet.


</p></div2>

<div2 type="chapter" n="17"><p>Uvae ut diu serventur: accipies uvas
de vite illaesas et aquam fluvialem ad tertias decoques

<pb id="v.3.p.33"/>

et mittes in vas in quo et uvas mittis vaspicem
et gipsari facies et in locum frigidum ubi sol
accessum non habet poni facias et, quando volueris,
uvas virides invenies. et ipsam aquam pro idromelli
aegri dabis. et si in ordeo obruas, illaesas
invenies.


</p></div2>

<div2 type="chapter" n="18"><p>Ut mala et mala granata diu durent:
in aquam (marinam) calidam ferventem merge et
statim leva et suspende.


</p></div2>

<div2 type="chapter" n="19"><p>Ut mala cidonia diu serventur: eligis
mala sine vitio cum ramulis et foliis (ficulnis),
condes in vas et suffundes mel et defrictum et diu
servabis.

<pb id="v.3.p.34"/>



</p></div2>

<div2 type="chapter" n="20"><p>Ficum recentem, mala, pruna, pira,
cerasia ut diu serves: omnia cum petiolis diligenter
legito et in melle ponito, ne se contingant.


</p></div2>

<div2 type="chapter" n="21"><p>Citria ut diu durent: in vas citrium
mitte, gipso suspende.


</p></div2>

<div2 type="chapter" n="22"><p>Ut diu durent mora: ex moris sucum
facito et cum sapa misce in vitreo vaso, tum mora
mitte custodies multo tempore.


</p></div2>

<div2 type="chapter" n="23"><p>Holera ut diu serventur : holera electa
non satis matura in vaspicetum repone.


</p></div2>

<div2 type="chapter" n="24"><p>Rapae ut diu serventur: antea curatas

<pb id="v.3.p.35"/>

et conpositas perdes mirtae bacis cum melle et
aceto. Aliter: senapi tempera, melle, aceto, sale
et super conpositas rapas infunde.


</p></div2>

<div2 type="chapter" n="25"><p>Tubera ut diu serventur: tubera quae
aqua non vexaverint conponis in vas alternis, alternis
scobemsiccam mittiset gipsas et loco frigido pones.


</p></div2>

<div2 type="chapter" n="26"><p>Duracina persica ut diu durent: eligito
optima et mitte in muriam, postero die exime
et spongizabis diligenter et collocabis in vas, fundes
salem, acetum, satureiam.


</p></div2>

<div2 type="chapter" n="27"><p>Olivas virides servare ut quovis
tempore oleum facias: olivas de arbore sublatas
in illud mittis et erunt tales quovis tempore
quasi mox de arbore redemptae. de quibus, si volueris,
oleum viride facies.


</p></div2>

<div2 type="chapter" n="28"><p>Damascena, dactilos, uvas passas, granata,

<pb id="v.3.p.36"/>

haec omnia in loco sicco pone, ne odorem et virtutem
perdant.


</p></div2>

<div2 type="chapter" n="29"><p>Sales conditos ad multa: sales conditos
ad digestionem, ad ventrem movendum et omnes
morbos et pestilentiam et omnia frigora prohibere
generari. sunt autem et suavissimi ultra quam
speras. Sales communes frictos lib. I. sales ammonicos
frictos lib. II. piperis albi unc. III. gingiberis
unc. II. ammeos unc. I. semis, timi unc. I. semis,
api seminis unc. I semis &mdash; sin api semen mittere
nolueris, petrosilini mittis unc. III. &mdash; origani unc. III.
erucae seminis unc. I. semis, piperis nigri unc. III.
croci unc. I. isopi cretici unc. II. foli unc. II. petrosilini
unc. II. aneti unc. II.


</p></div2>

<div2 type="chapter" n="30"><p>Ciminatum in hostrea et concilia:
piper, ligisticum, petrosilinum, mentam siccam, folium,

<pb id="v.3.p.37"/>

malabatrum, ciminum plusculum, mel, acetum
et liquamen. Aliter: piper, ligisticum, petrosilinum,
mentam siccam, ciminum plusculum, mel, acetum,
liquamen.


</p></div2>

<div2 type="chapter" n="31"><p>Lasaratum: lasar cirenaicum vel particum
tepida dissolvis, cum aceto liquamen temperatum.
vel piper, petrosilinum, mentam siccam, lasaris
radicem, mel, acetum, liquamen. Aliter: piper,
careum, anetum, petrosilinum, mentam siccam,
silfi, folium, malabatrum, spicam indicam, costum
modicum, mel, acetum liquamen.


</p></div2>

<div2 type="chapter" n="32"><p>Oenogarum in tubera: piper, ligisticum,
coriandrum, rutam, liquamen, mel et oleum
modice. Aliter: timum, satureiam, piper, ligisticum,
mel, liquamen et oleum.


</p></div2>

<div2 type="chapter" n="33"><p>Oxyporum: cimini unc. II. gingiberis unc.
I. rutae viridis unc. I. nitri scripulos VI. dactilorum
pinguium scripulos XII. piperis unc. I. mellis unc. IX.
ciminum autem aethiopicum aut siriacum aut libicum
aceto infundes, sicca et sic tundes. postea melle
conprehendis, cum necesse fuerit, oxigaro. uteris.

<pb id="v.3.p.38"/>



</p></div2>

<div2 type="chapter" n="34"><p>Hypotrima: piper, ligisticum, mentam
aridam, nucleos pineos, uvam passam, cariotam,
caseum dulcem, mel, acetum, liquamen, vinum,
oleum, defrictum aut cariotum.


</p></div2>

<div2 type="chapter" n="35"><p>Oxygarum digestibile: piperis semunciam,
sili gallici scripulos III. cardamomi scripulos
VI. cimini scripulos VI. foliscripulum I. mentae siccae
scripulos VI. tunsa cribrataque melle colligis, cum opus
fuerit, liquamen et acetum addis. Aliter: piperis unc.
I. petrosilini, carei, ligistici unc. singulas. melle colliguntur,
cum opus fuerit, liquamen et acetum addes.


</p></div2>

<div2 type="chapter" n="36"><p>Mortaria: mentam, rutam, coriandrum,
feniculum omnia viridia, ligisticum piper, mel, liquamen.
si opus fuerit, acetum addes.

<pb id="v.3.p.39"/>

Incipit Apici Caeli sarcoptes.</p></div2></div1>

<div1 type="book" n="2"><head>II.</head>
<div2 type="chapter" n="37"><p>Isicia fiunt marina de cammaris et astacis,
de lolligine, de sepia, de locusta. isicium condies
pipere, ligistico, cimino, lasaris radice.


</p></div2>

<div2 type="chapter" n="38"><p>Isicia de lolligine: sublatis crinibus in
fulmento tundes, sicuti assolet, pulpa et in mortario
et in liquamine diligenter friatur et exinde isicia
plassantur.

<pb id="v.3.p.40"/>



</p></div2>

<div2 type="chapter" n="39"><p>Isicia de squillis vel de cammaris
amplis: cammari vel squillae de testa sua eximuntur
et in mortario teruntur cum pipere et liquamine
optimo. pulpa isicia plassantur.


</p></div2>

<div2 type="chapter" n="40"><p>Omentata ita fiunt: assas iocur porcinum
et eum enervas. ante tamen teras piper, rutam,
liquamen et sic supermittis iocur et teres et
misces, sicut pulpa omento ita et singula involvuntur
folia lauri. et ad fumum suspenduntur quamdiu
voles. cum manducare volueris, tolles de fumo et
denuo assas.


</p></div2>

<div2 type="chapter" n="41"><p>Et sicium: adicies in mortarium piper,

<pb id="v.3.p.41"/>

ligisticum, origanum, fricabis, suffundes liquamen,
adicies cerebella cocta &mdash; teres diligenter, ne astulas
habeant &mdash; adicies ova quinque. et dissolves
diligenter, ut unum corpus efficias, liquamine temperas
et in patella aenea exinanies, coques. cum
coctum fuerit, versas in tabulam mundam, tessalas
concides. Adicies in mortarium piper, ligisticum,
origanum, fricabis in se, conmisces. in caccabum.
facies ut ferveat. cum fervuerit, tractum confringes,
obligas. coagitabis et exinanies in boletari. piper
aspargis et appones.


</p></div2>

<div2 type="chapter" n="42"><p>Isicia ex sfondilis: elixatos sfondilos
conteres et nervos eorum eximes, deinde cum eis
alicam elixatam, ova conteres, pipere. in omento.
assabis oenogaro perfundes. et pro isiciis inferes.

<pb id="v.3.p.42"/>



</p></div2>

<div2 type="chapter" n="43"><p>Isicia omentata: pulpam concisam teres,
cum medula siligine, in vineo infusu piper, liquamen,
si velis et bacam mirtae extemperatam
simul conteres. pusilla isicia formabis intus nucleis
et pipere positis, involuta omento subassabis, cum
garoeno.


</p></div2>

<div2 type="chapter" n="44"><p>Isicia plena: accipies adipes fasiani recentes,
praeduras et facis ex eo tessalas, cum pipere,

<pb id="v.3.p.43"/>

liquamine, caroeno. in isicio includes, ex hidrogaro
coques et inferes.


</p></div2>

<div2 type="chapter" n="45"><p>Hidrogarata isicia sic facies: teres piper,
ligisticum, piretrum minimum, suffundes liquamen,
aquam cisterninam dum conducet, exinanies
in caccabo et cum isicio ad vaporem ignis pones
et caleat et sic surbendum inferes.


</p></div2>

<div2 type="chapter" n="46"><p>In isicia de pullo: olei floris lib. I. liquaminis
quartarium, piperis semunciam.


</p></div2>

<div2 type="chapter" n="47"><p>Aliter de pullo: piperis grana XXXI.
conteres, mittis liquaminis optimi calicem, caroeni

<pb id="v.3.p.44"/>

dum locum habent de fasianis, item tertium lotantundem,
aquae VI. mitis et ad vaporem ignis
pones.


</p></div2>

<div2 type="chapter" n="48"><p>Isicium simplex: ad unum liquaminis
acetabulum aquae septem mittes, modicum api viridis,
triti piperis cocleare. isiciola concoques. et
si ad ventrem solvendum dabis, hidrogaro feces
conditi addes.


</p></div2>

<div2 type="chapter" n="49"><p>Isicia de pavo primum locum habent
ita si fricta fiunt, ut callum vincant. item secuncum

<pb id="v.3.p.45"/>

habent de cuniclis, quartum locum habent
de pullis, item quintum locum habent de porcello
tenero.


</p></div2>

<div2 type="chapter" n="50"><p>Isicia multa ab alieno sic facies: teres
piper, ligisticum, origanum, modicum silfi, gingiber
minimum, mellis modicum. liquamine temperabis,
misces, adicies super isicia. facies ut ferveat.
cum bene bullierit, amolo obligas spisso et surbendum
inferes.


</p></div2>

<div2 type="chapter" n="51"><p>Amolum aliter: piper teres pridie infusu,
cui subinde liquamen suffundes ita ut bene tritum
ac lutulentum facias piperatum. cui defrictum admiscis
quod fit de cotoniis, quod Romani colorem

<pb id="v.3.p.46"/>

vocant, ac deinceps amolum infusum adicies vel
orizae sucum. et lento igni fervere facias amolatum.


</p></div2>

<div2 type="chapter" n="52"><p>Aliter: ossucla depolis. exbromas, deinde
mittis in caccabum porros, anetum, salem. cum
cocta fuerint, adicies piper, api semen, deinde oridiam

<pb id="v.3.p.47"/>

infusam, teres, addes liquamen et passum vel
defrictum. omnia misces et cum isiciis inferes.


</p></div2>

<div2 type="chapter" n="53"><p>Apoderinum sic facies: alica elixa, nucleis
et amigdalis depellatis et in aqua infusis et
lotis ex creta argentaria, ut ad candorem pariter

<pb id="v.3.p.48"/>

perducantur, ciminum, ammi ammiscebis, uvam passam,
caroenum vel passum, desuper confractum
aspargis et in boletari inferes.


</p></div2>

<div2 type="chapter" n="54"><p>Vulvulae isiciata sic fiunt: piper tritum
et ciminum, capita porrorum brevia duo ad molle
purgata, ruta, liquamen, admiscentur pulpae bene

<pb id="v.3.p.49"/>

tunsae et fricatae, denuo ipso subtrito ita ut conmisceri
possit, mittas piperis grana et nuclei et
calcabis in matrice bene lota. et sic coquuntur ex
aequa oleo, liquamine, fasciculo porrorum et aneto.


</p></div2>

<div2 type="chapter" n="55"><p>Botellum sic facies: sex ovi vitellis coctis,
nucleis pineis concisis cepam, porrum concisum,
tus, crudum misces, piper minutum. et sic intestinum
farcies. adicies liquamen et vinum et sic coques.


</p></div2>

<div2 type="chapter" n="56"><p>Lucanicas similiter, ut supra scriptum
est <del>lucanicarum confectio</del>. teritur piper, ciminum,

<pb id="v.3.p.50"/>

satureia, ruta, petrosilinum, condimentum, bacae
lauri, liquamen et admiscetur pulpa bene tunsa, ita
ut denuo bene cum ipso subtrito fricetur cum liquamine.
admixto pipere integro et abundanti pinguedine
et nucleis inicies in intestinum perquam tenuatum
<del>perductum</del> et sic ad fumum suspenditur.


</p></div2>

<div2 type="chapter" n="57"><p>Farcimina: ova et cerebella teres, nucleos
pineos, piper, liquamen, lasar modicum et his
intestinum implebis. elixas, postea assas et inferes.


</p></div2>

<div2 type="chapter" n="58"><p>Aliter: coctam alicam et tritam cum pulpa
concisa et trita una cum pipere et liquamine et
nucleis. farcies intestinum et elixabis, deinde comino,
sale assabis et cum sinapi inferes, vel sic
concisum in disco.


</p></div2>

<div2 type="chapter" n="59"><p>Aliter: alicam purgas et cum liquamine intestini
et albamine porri concisi minutatim simul

<pb id="v.3.p.51"/>

elixas. elixa tolles, pinguedinem concides et copadia
pulpae, in se omnia conmisces. teres piper, ligisticum,
ova tria, haec omnia in mortario permisces
cum nucleis et pipere integro, liquamen suffundes.
intestinam inples, elixam et subassas, vel elixam
tantum appones.


</p></div2>

<div2 type="chapter" n="60"><p>Aliter circellos isiciatos: reples intestinum
inpensa isicii et circellum facies rotundum.

<pb id="v.3.p.52"/>

fumas. cum miniaverit, subassas, exornas, oenogaro
faecinio perfundes, sed ciminum addes.
Incipit Apici Caeli cepuros <del>de holeribus</del>.</p></div2></div1>

<div1 type="book" n="3"><head>III.</head>
<div2 type="chapter" n="61"><p>Ut omne holus smaragdinum fiat:
omne holus smaragdinum fiet, si cum nitro coquatur.


</p></div2>

<div2 type="chapter" n="62"><p>Pulmentarium adventrem: betas minutas

<pb id="v.3.p.53"/>

et porros requietos elixabis, in patena conpones.
teres piper, ciminum, suffundes liquamen,
passum, ut quaedam dulcedo sit. facias ut ferveat,
cum fervuerit, inferes. similiter polipodium in tepidam
mittes, ubi mollierit, rades et minutum cum
pipere et cimino tritum in patenam ferventem mittes
et uteris.


</p></div2>

<div2 type="chapter" n="63"><p>Aliter ad ventrem: faeces betaciorum facies
detergi, ne laves, in eos in medium nigrum asparges
et alligas, singulos fasces mittes, in aequam
cum coxeris, condies patenam, cum eadem passum

<pb id="v.3.p.54"/>

vel caroenum et ciminum desuper asparges et oleum
modicum. ubi fervuerit, polipodium et frustra nucum
cum liquamine teres, ferventem in patenam fundes,
coperies. statim depones et uteris.


</p></div2>

<div2 type="chapter" n="64"><p>Aliter betacios varrones. Varro: ,,betacios
sed nigros <del>quorum detersas radices</del>, ex mulso
decoctos cum sale modico et oleo, vel sale qua et
oleo in se cocto iusculum facere et potare". melius
etiam, si in eo pullus sit decoctus.


</p></div2>

<div2 type="chapter" n="65"><p>Aliter ad ventrem: apios virides cum suis
radicibus lavabis et siccabis ad solem, deinde albamen

<pb id="v.3.p.55"/>

<del>capita</del> porrorum simul elixabis in caccabo
novo ita ut aqua ad tertias deferveat <del>id est ex
tribus eminis aquae una remaneat</del>. postea teres
piper, liquamen et aliquantum mellis umorem, temperabis
et aquam apiorum decoctorum colabis in
mortario et superfundes apio. cum semel fervuerit,
abpones, et si libitum fuerit, apios adicies.


</p></div2>

<div2 type="chapter" n="66"><p>Asparagos. asparagos cucabis, rursum in
calidam summittes, callosiores reddes.

<pb id="v.3.p.56"/>



</p></div2>

<div2 type="chapter" n="67"><p>Cucurbitas. ad iustum cucurbitas coctas
expressas in patena conpones. adicies in mortarium
piper et ciminum, silfi modice <del>id est lasaris radicem</del>,
rutam modicam, liquamine et aceto temperabis,
mittes defrictum modicum ut coloretur. ius exinanies
in patena. cum fervuerit iterum ac tertio,
depones et piper minutum asparges.


</p></div2>

<div2 type="chapter" n="68"><p>Aliter cucurbitas iure colocasiorum: cucurbitas
coques ex aequa in modum colocasiorum. teres
piper, ciminum, rutam, suffundes acetum, liquamen,
temperabis. in caccabum. cui adicies et eas
cucurbitas incisas expressas. in ius mittes ut ferveant.
amolo obligas, piper aspargis et inferes.

<pb id="v.3.p.57"/>



</p></div2>

<div2 type="chapter" n="69"><p>Cucurbitas more alexandrino: elixatas cucurbitas
exprimes, sale asparges, in patena conpones.
teres piper, ciminum, coriandri semen, mentam
viridem, lasaris radicem, suffundes acetum, adicies
cariotam, nucleum teres melle, acetum, liquamen,
defricto et oleum, temperabis et cucurbitas
perfundes. cum fervuerint, piper aspargis et inferes.


</p></div2>

<div2 type="chapter" n="70"><p>Aliter cucurbitas: et elixatas ex liquamine,
oleo, mero.


</p></div2>

<div2 type="chapter" n="71"><p>Aliter cucurbitas: frictas oenogaro simplici,
et pipere.


</p></div2>

<div2 type="chapter" n="72"><p>Aliter cucurbitas: elixatas et frictas in patena
conpones, ciminatum superfundes, modico oleo
super adiecto fervere facias et interes.


</p></div2>

<div2 type="chapter" n="73"><p>Aliter cucurbitas frictas: tritum piper, ligisticum,
ciminum, origanum, cepam, vinum, liquamen
et oleum. amolo obligabis, in patena et inferes.


</p></div2>

<div2 type="chapter" n="74"><p>Aliter cucurbitas cum gallina: duracina, tubera,
piper, careum, ciminum, silfi, condimenta viridia
mentam, apium, coriandrum, puleium, cariotam,
mel, vinum, liquamen, oleum, acetum.

<pb id="v.3.p.58"/>



</p></div2>

<div2 type="chapter" n="75"><p>Citrium: sil montanum, silfi, mentam siccam,
acetum, liquamen.


</p></div2>

<div2 type="chapter" n="76"><p>Cucumeres: cucumeres rasos sive ex liquamine
sive ex oenogaro. sine ructu et gravitudine
et teneriores senties.


</p></div2>

<div2 type="chapter" n="77"><p>Aliter cucumeres: rasos elixabis cum cerebellis
elixis, cimino et melle, modico api semen,
liquamine et oleo, ovis obligabis. piper aspargis et
inferes.


</p></div2>

<div2 type="chapter" n="78"><p>Aliter cucumeres: piper, puleium, mel vel
passum, liquamen et acetum, interdum et silfi accedit.


</p></div2>

<div2 type="chapter" n="79"><p>Pepones et melones: piper, puleium,
mel vel passum, liquamen, acetum, interdum et
silfl accedit.


</p></div2>

<div2 type="chapter" n="80"><p>Malvas: malvas minores de grano ex liquamine

<pb id="v.3.p.59"/>

et oleo, acetum. malvas maiores in eo
grano, piper ex liquamine, caroeno vel passo.


</p></div2>

<div2 type="chapter" n="81"><p>Cimas et coliclos. cimas: ciminum, salem,
vinum vetus, et oleum si voles <del>addes</del>, piper,
ligisticum, mentam, rutam, coriandrum <del>folia coliclorum</del>,
liquamen, vinum, oleum.


</p></div2>

<div2 type="chapter" n="82"><p>Aliter: coliclos elixatos mediabis, summam
foliorum seres cum coriandro, cepa, cimino, pipere,
passo vel caroeno et oleo modico.


</p></div2>

<div2 type="chapter" n="83"><p>Aliter: colicli assati in patena conpositi condiuntur
liquamine, oleo, mero, cucino. super asparges
porrum, ciminum, coriandrum viride super concides.


</p></div2>

<div2 type="chapter" n="84"><p>Aliter: colicli conditi ut supra cum elixis
porris coquantur.

<pb id="v.3.p.60"/>



</p></div2>

<div2 type="chapter" n="85"><p>Aliter: coliclos condies ut supra, admisces
olivas virides et semel ferveant


</p></div2>

<div2 type="chapter" n="86"><p>Aliter coliclos: conditis ut supra superfundis
alicam elixam cum nucleis et uva passa, super
asparges porros.


</p></div2>

<div2 type="chapter" n="87"><p>Porros. porros maturos fieri pugnum salis,
aquam et oleum mixtum facies et ibi coques et eximes.
cum oleo, liquamine, mero et inferes.


</p></div2>

<div2 type="chapter" n="88"><p>Aliter: porros operias foliis coliclorum et
in prunis coques, ut supra et inferes.


</p></div2>

<div2 type="chapter" n="89"><p>Aliter: porros in bafa coctos ut supra et
inferes.


</p></div2>

<div2 type="chapter" n="90"><p>Aliter porros: si in aequam elixati erunt,
bafae nondum conditae plurimum admisce conditurae
in qua eos manducaturus es.

<pb id="v.3.p.61"/>



</p></div2>

<div2 type="chapter" n="91"><p>Betas: concides, porrum, coriandrum, ciminium,
uvam passam varianam, et omnia in medulam
mittes, ligabis et ita inferes ex liquamine,
oleo, aceto.


</p></div2>

<div2 type="chapter" n="92"><p>Aliter betas elixas: ex senapi, oleo modico
et aceto bene inferuntur.


</p></div2>

<div2 type="chapter" n="93"><p>Holisera. holisera in fasciculum redacta
manu ex liquamine, oleo et mero bene inferuntur,
vel cum piscibus assis.


</p></div2>

<div2 type="chapter" n="94"><p>Rapas sive napos: rapas sive napos

<pb id="v.3.p.62"/>

elixatos exprimes. deinde teres ciminum plurimum,
rutam, minus lasar particum vel acetum, liquamen,
defrictum et oleum modice. fervere facies et inferes.


</p></div2>

<div2 type="chapter" n="95"><p>Aliter: rapas sive napos elixas inferes, oleum
subinstillabis, si voles, acetum adde.


</p></div2>

<div2 type="chapter" n="96"><p>Rafanos: rafanos cum piperato, ita ut piper
cum liquamine teras.


</p></div2>

<div2 type="chapter" n="97"><p>Holus molle. holus molle ex holisatro:
coctum ex aqua nitrata expressum concides minutim.
teres piper, ligisticum, satureiam siccam cum
cepa sicca, liquamen, oleum et vinum.


</p></div2>

<div2 type="chapter" n="98"><p>Aliter holus molle: apium coques ex aqua
nitrata, exprimes et concides minutim. in mortario
teres piper, ligisticum, origanum, cepam, vinum,
liquamen et oleum. coques in pultario et sic apium
conmisces.


</p></div2>

<div2 type="chapter" n="99"><p>Aliter holus molle ex foliis lactucarum cum
scapis: coques ex aqua nitrata, expressa concides
minutim. in mortario teres piper, ligisticum, api semen,
mentam siccam, cepam, liquamen, oleum,
vinum.

<pb id="v.3.p.63"/>



</p></div2>

<div2 type="chapter" n="100"><p>Holus molle ne acescat, summa quaeque
amputantur et purgamenta et caules madefactos in
aqua absenti contegito.


</p></div2>

<div2 type="chapter" n="101"><p>Herbae rusticae liquamine, oleo, aceto
a manu, vel in patena pipere, cimino, bacis lentisci.


</p></div2>

<div2 type="chapter" n="102"><p>Urticae: urticam feminam Sole in Ariete
posito adversus aegritudinem sumes, si voles.


</p></div2>

<div2 type="chapter" n="103"><p>Intuba et lactucae: intuba ex liquamine,
oleo modico comedere cepa concisa pro flaturis
verno, hieme intuba ex enbambate vel melle
et aceto acri.

<pb id="v.3.p.64"/>



</p></div2>

<div2 type="chapter" n="104"><p>Lactucas cum oxiporio, aceto et modico
liquamine ad digestionem et in flationem.


</p></div2>

<div2 type="chapter" n="105"><p>Et ne lactucae laedant: cimini unc. II.
gingiberis unc. I. rutae viridis unc. I. dactilorum
pinguium scripulos XII. piperis unc. I. mellis unc.
VIIII. ciminum autem aethiopicum aut siriacum aut
libicum infundes in aceto, cum siccaverit, tundes.
et postea melle omnia conprehendis, cum necesse
fuerit. dimidium cocleare cum liquamine et aceto
modico misces. aut post cenam dimidium cocleare
accipies.


</p></div2>

<div2 type="chapter" n="106"><p>Carduos liquamine, oleo et ovis concisis.
Aliter carduos: rutam, mentam, coriandrum,

<pb id="v.3.p.65"/>

feniculum omnia viridia teres, addes piper, ligisticum,
mel, liquamen et oleum. Aliter carduos elixos:
piper, ciminum, liquamen et oleum.


</p></div2>

<div2 type="chapter" n="107"><p>Sfondili vel funguli: sfondili fricti
ex oenogaro simplici. Aliter: sfondili elixi ex sale,
oleo, mero, coriandro viridi conciso et pipere integro.


</p></div2>

<div2 type="chapter" n="108"><p>Aliter: sfondilos elixos perfundes amolato
infra scripto: api semen, rutam vel piper teres,
passum, liquamen et oleum modice; amolo obligas.
piper aspargis et inferes.


</p></div2>

<div2 type="chapter" n="109"><p>Aliter: sfondilos tores. ciminum, rutam,
liquamen, caroenum modice, coriandrum viride, et
porrum. Et sfondilos infares pro salsa.


</p></div2>

<div2 type="chapter" n="110"><p>Aliter: sfondilos elixatos praedurabis, mittes
in caccabum oleum, liquamen, piper, passum,
colorabis et obligas.


</p></div2>

<div2 type="chapter" n="111"><p>Aliter: sfondilos oleo, liquamine conplebis,
vel oleo et sale assabis, piper aspargis et inferes.

<pb id="v.3.p.66"/>



</p></div2>

<div2 type="chapter" n="112"><p><del>Aliter: sfondilos elixatos conteres et nervos
eorum eximes, deinde cum eis alicam elixatam
et ova conteres, liquamen, piper. isicia ex his facies
cum nucleis et pipere. in augmento. assabis.
oenogaro continges. et pro isiciis inferes.</del>


</p></div2>

<div2 type="chapter" n="113"><p>Carotae seu pastinacae. carotae seu
pastinacae frictae oenogaro inferuntur.


</p></div2>

<div2 type="chapter" n="114"><p>Aliter: carotas sale, oleo puro et aceto.


</p></div2>

<div2 type="chapter" n="115"><p>Aliter: carotas elixatas concisas ex ciminato,
oleo modico coques et inferes. ciminatum colorium
facies.

<pb id="v.3.p.67"/>

Incipit Apici Caeli pandectes.</p></div2></div1>

<div1 type="book" n="4"><head>IV.</head>
<div2 type="chapter" n="116"><p>Sala cottabia: piper, mentam, apium,
puleium aridum, casiam, nucleos pineos, mel, acetum,
liquamen, ovorum vitella. quam recentem panem
ex posca maceratum exprimes, caseum bubulum,
cucumeres in caccabnlo conpones interpositis
ungulis, mutes concisim copadiis porcinis uti iocusculis
gallinarum. ius perfundes. super frigidam collocabis
et sic appones.

<pb id="v.3.p.68"/>



</p></div2>

<div2 type="chapter" n="117"><p>Aliter sala cottabia apiciana: adicies
in mortario api semen, puleium aridum, mentam
aridam, gingiber, coriandrum viride, uvam passam
enucleatam, mel, acetum, oleum et vinum, conteres.
adicies in caccabulum panis picentini tria
frustra, interpones pulpas pulli, glandulas aedinas,
caseum vestinum, nucleos, pineos, cucumeres, cepas
aridas minute concisas. ius supra perfundes.
insuper nivem sub ora aspargis et inferes.


</p></div2>

<div2 type="chapter" n="118"><p>Aliter sala cottabia: panem alexandrinum
excavabis, in posca macerabis. adicies in mortarium
piper, mentam, alium, coriandrum viride, caseum
bubulum sale conditum, aquam, oleum, insuper
vinum et inferes.


</p></div2>

<div2 type="chapter" n="119"><p>Caccabinaminore: olera diverse elixa
conpone et pullinam intersere, si volueris. condis
liquamine et oleo et bulliat. teres piper modicum
et folium et cum tritura conmisces ovum et tribulas.
Alias tritura unde perfundes caccabina: teres
ergo folium quantum conpetat cum cerefolio uno
et quarta parte de lauri baca et medium caulis

<pb id="v.3.p.69"/>

elixi et folia coriandri et solves de iuscello eius
et vaporabis in cinere calido et adorna. antequam
fundas in vasculo, perfundis conditam et sic ponis.


</p></div2>

<div2 type="chapter" n="120"><p>Caccabina fusile: malvas, porros, betas
sive coliclos elixatos, turdos adque esiciatum
pullum, copadia porcina sive pullina et cetera quae
in praesenti habere poteris, conpones variatim. teres
piper, ligisticum cum vini veteris pondo II. liquamen
pondo I. mel pondo I. olei aliquantum.
iustata <del>id. permixta et temperata</del> mittis in patinam
et fac ut modice ferveat. et cum coquitur,
adicies lactes, in uno ova dissoluta cum lacte perfundes.
patinam mox constrinxerit, inferes.

<pb id="v.3.p.70"/>



</p></div2>

<div2 type="chapter" n="121"><p>Patina cottidiana: cerebella elixata
teres cum pipere. ciminum, lasar cum liquamine,
curoenum, lacte et ovis. ad ignem lenem vel ad
aquam calidam coques.


</p></div2>

<div2 type="chapter" n="122"><p>Aliter patina versatilis: nucleos, nuces
fractas, tores eas et teres cum melle, pipere,
liquamine, lacte et ovis. olei modicum.


</p></div2>

<div2 type="chapter" n="123"><p>Aliter patina: tirsum lactucae teres, cum

<pb id="v.3.p.71"/>

pipere, liquamine, caroeno, aqua oleo coques, ovis
obligabis. piper aspargis et inferes.


</p></div2>

<div2 type="chapter" n="124"><p>Aliter patina fusilis: accipies holisatra,
purgas, lavas, coques, refrigerabis, restringues. accipies
cerebella IV. enervabis, coques. adicies in
mortarium piperis scripulos VI. suffundes liquamen,
fricabis, postea adicies cerebella, fricabis iterum,
adicies holisatra et simul conteres, postea franges
ova octo, adicias ciatum liquaminis, vini ciatum,
passi ciatum, contrita simul temperabis. patinam
perungues, inpones in termospodio. postea cum coctum
fuerit, piper aspargis et inferes.


</p></div2>

<div2 type="chapter" n="125"><p>Patina de asparagis frigida: accipies
asparagos purgatos, in mortario fricabis, aqua
suffundes, perfricabis, per colum colabis. Et mittes
ficetulas curtas. Teres in mortario piperis scripulos
VI. adicies liquamen, fricabis, vini ciatum,

<pb id="v.3.p.72"/>

<del>vini</del> passi ciatum, mittes in caccabulum olei unc.
III. illic ferveat. Perungues patinam, in ea ova
VI. cum oenogaro misces, cum suco asparagi si
inpones cinere calido, mittes inpensam supra scriptam,
tunc ficetulas conpones. coques. piper aspargis
et inferes.


</p></div2>

<div2 type="chapter" n="126"><p>Aliter patina de asparagis: adicies
in mortarium asparagorum praecisuras <del>quae prociduntur</del>,
teres, suffundes vinum, colasteres piper, ligisticum,
coriandrum viride, satureiam, cepam, vinum,
liquamen et oleum. sucum transferes in patellam
perunctam et si volueris ova, dissolves ad
ignem ut obliget. piper minutum asparges.


</p></div2>

<div2 type="chapter" n="127"><p><del>Aliter</del> Patinam ex rusticis sive tamnis
sive scnapi viridi sive cucumere sive coliclis ita

<pb id="v.3.p.73"/>

facies. si volueris, substernes pulpas piscium vel
pullorum.


</p></div2>

<div2 type="chapter" n="128"><p>Aliter patina de sabuco calida et
frigida: accipies semen de sabuco, purgabis, ex
aqua decoques, paulum exiccabis, in patina conpones
ad surcellum. adicies piperis scripulos VI. suffundes
liquamen, fricabis, postea adicies liquaminis
ciatum unum, vini ciatum, passi ciatum, teres, tandem
in patinam mittes et olei unc. IV. pones in
termospodio et facies ut ferveat. cum fervuerit, franges
postea ova VI. agitabis et patinam sic obligabis.
cum obligaveris, piper aspargis et inferes.


</p></div2>

<div2 type="chapter" n="129"><p>Patinam de toris: accipies rosas et
exfoliabis, album tolles, mittes in mortarium, suffundes

<pb id="v.3.p.74"/>

liquaminis ciatum unum <del>semis</del> et sucum
per colum colabis. accipies cerebella IV. enervabis
et teres piperis scripulos VIII. suffundes ex suco,
fricabis, postea ova VIII. franges, vini ciatum unum,
passi ciatum unum et olei modicum. postea patinam
perungues et eam inpones cinere calido et sic
inpensam supra scriptam mittes. cum cocta fuerit
in termospodio, piperis pulverem super adspargis
et inferes.


</p></div2>

<div2 type="chapter" n="130"><p>Patinam de cucurbita: cucurbitas
elixas et frictas in patina conpones, ciminatum superfundes,
modico oleo super adiecto fervere facias
et inferes.


</p></div2>

<div2 type="chapter" n="131"><p>Patina de apua: apuam lavas, ex oleo
maceras, in cumana conpones, adicies oleum, liquamen,
vinum, alligas fasciculos rutae et origani

<pb id="v.3.p.75"/>

et subinde apuam baptizabis. cum cocta fuerit, proicies
fasciculos et piper aspargis et inferes.


</p></div2>

<div2 type="chapter" n="132"><p>Patina de apua sine apua: pulpas
piscis assi vel elixi minutatim facies ita abundanter
ut patinam qualem voles inplere possit. teres
piper et modicum rutae, suffundes liquamen quod
satis erit et olei modicum et conmisces in patina
cum pulpis, sic et ova cruda confracta, ut unum
corpus fiat. desuper leniter conpones urticas marinas,
ut non cum ovis misceantur. inpones ad vaporem,
ut cum ovis ire possint et cum siccaverint
super aspargis piper tritum et inferes. ad mensam
nemo agnoscet quid manducet.


</p></div2>

<div2 type="chapter" n="133"><p>Patina ex lacte: nucleos infundes et
siccas eos &mdash; recentes imbre paratos habebis &mdash;
accipies patinam et in ea conpones singula infra
scripta: mediana malvarum et betarum et porros
maturos, apios, holus molle et viridia elixa, pullum
carptum ex iure coctum, cerebella elixa, lucania,
ova dura per medium incisa, mutes, longaones porcinos

<pb id="v.3.p.76"/>

ex iure terentino farsos, coctos concisos, iscinera
pullorum, pulpas piscis aselli fricti, urticas
marinas, pulpas hostreorum. caseos recentes. alternis
conpones nucleos et piper integrum asparges.
ius tale perfundes: piper, ligisticum, api semen,
silfi. coques. at ubi cocta fuerit, lactem colas, cui
cruda ova conmisces, ut unum corpus fiat, et super
illa omnia perfundes. cum cocta fuerit, echinos
recentiores. piper aspargis et inferes.


</p></div2>

<div2 type="chapter" n="134"><p>Patinam apicianam sic facies: frustra
suminis cocti, pulpas piscium, pulpas pulli, ficetulas
vel pectora turdorum cocta et quaecunque optima

<pb id="v.3.p.77"/>

fuerint. haec omnia concides diligenter praeter
ficetulas, ova vero cruda, cum oleo dissolvis.
teres piper, ligisticum, suffundes liquamen, vinum,
passum et in caccabum mittis ut calefiat et amolo
obligas. antea tamen pulpas concisas universas illuc
mittes et sic bulliat at ubi coctum fuerit, levabis
cum iure suo et in patellam alternis de trulla refunde
sicium, piperis grana integra et nucleis pineis,
ita ut per singula coria substernas diploidem,
dein laganum similiter. quotquot lagana posueris,
tot trullas inples, desuper adicies. unum vero laganum
fistula percuties et super inpones. piper asparges.
ante tamen illas pulpas ovis confractis obligabis
et sic in saccabum mittes, tum inpensam. patellam
<del>aeneam</del> qualem debes habere infra ostendatur.


</p></div2>

<div2 type="chapter" n="135"><p>Patina catillana: accipies frustra suminis
cocta, pulpas piscium coctas, pulpas pulli
coctas. haec omnia concides, <del>accipias patellam aeneam</del>

<pb id="v.3.p.78"/>

ova confringes, in caccabum et dissolves.
adicies in mortarium piper, ligisticum, fricabis, suffundes
liquamen, vinum, passum, oleum modice,
reexinanies in caccabum, facies ut ferveat, cum fervuerit
et obligas. pulpas quas subcultrasti in ius
mittis. substerne per diploides patinam aeneam et
trullam plenam pulpae et disparges oleum et laganum
pones similiter. quotquot lagana posueris tot
trullas inpensae adicies. unum laganum fistula percuties,
a superficie versas indusium, super focum
pones. piper aspargis et inferes.


</p></div2>

<div2 type="chapter" n="136"><p>Patina versatilis vice dulci : nucleos
pineos, nuces fractas et purgatas &mdash; at torre
passas &mdash; teres cum melle, pipere, liquamine, lacte,
ovis, modico mero et oleo.


</p></div2>

<div2 type="chapter" n="137"><p>Patellam tirotaricam: ex quocunque
salso volueris, coques ex oleo, exossabis. et cerebella
cocta, pulpas piscium, iocuscula pullorum, ova
dura, caseum mollem excaldatum &mdash; haec omnia

<pb id="v.3.p.79"/>

calefacies in patella. teres piper, ligisticum, origanum,
rutae bacam, vinum, mulsum, oleum patellam
ad lentum ignem, ut coquatur. ovis crudis obligabis,
adornabis. ciminum mundum aspargis et inferes.


</p></div2>

<div2 type="chapter" n="138"><p>Patellam isiciam <del>isicia</del> de tursione:
enervabis, concides minutatim. teres piper,
ligisticum, origanum, petrosilinum, coriandrum, ciminum,
rutae bacam, mentam siccam, ipsum tursionem.
isicia deformabis. vinum, liquamen, oleum,
coques. coctum in patellam collocabis. ius in ea
facies : piper, ligisticum. satureiam, cepam, vinum,
liquamen, oleum, in patellam, pones ut coquatur.
ovis obligabis. piper asparges et inferes.


</p></div2>

<div2 type="chapter" n="139"><p>Patellam ex holisatro: elixas ex aqua
nitrata, exprimis, in patellam. teres piper, ligisticum,
coriandrum, satureiam, cepam, vinum liquamen,

<pb id="v.3.p.80"/>

acetum, oleum. transferes in patellam, coques,
amolo obligas. timum et piper minutum
asparges. Et de quacunque herba, si volueris, facies
ut supra.


</p></div2>

<div2 type="chapter" n="140"><p>Patina de apua fricta: apuam lavas,
ova confringes et cum apua conmisces. adicies liquamen,
vinum, oleum, facies ut ferveat et cum
fervuerit, mittes apuam. cum duxerit, subtiliter versas.
facies ut coloret. oenogarum simplex perfundes,
piper aspargis et inferes.


</p></div2>

<div2 type="chapter" n="141"><p>Patina ex lagitis et cerebellis:
friges ova dua, cerebella elixas et enervas, gigeria
pullorum coquis. haec omnia divides praeter piscem,
conpones in patina promisca, salsum coctum
in medio pones. teres piper, ligisticum. sucum fundes
ut dulce sit. piperatum mittis in patinam, facies
ut ferveat. cum fervuerit, ramo rutae agitabis
et amolo obligabis.

<pb id="v.3.p.81"/>



</p></div2>

<div2 type="chapter" n="142"><p>Patina mullorum: loco salsi mullos
rades, in patina munde conpones, adice ius ut ferveat.
cum fervuerit, mulsum mittes aut passum. piper
aspargis et inferes.


</p></div2>

<div2 type="chapter" n="143"><p>Patina piscium: loco salsi pisces qualeslibet
curatos friges, in patina conpones, adicies
olei quod satis est et salsum interpones. facies ut
ferveat. cum fervuerit, mittes mulsam et ius agitabis.


</p></div2>

<div2 type="chapter" n="144"><p>Patina piscium: pisces qualeslibet rades
et duratos mittes. cepas siccas ascalonias vel
alterius generis concides in patinam et pisces super
conpones, adicies liquamen, oleum. cum coctum
fuerit, salsum coctum in medio pones. addendum
acetum. asparges et coronam bubulam.

<pb id="v.3.p.82"/>



</p></div2>

<div2 type="chapter" n="145"><p>Patellam lucretianam: cepas pallachanas
purgas &mdash; viridia earum proicies &mdash; in
patinam concides, liquaminis modicum, oleum et
aquam. dum coquitur, salsum crudum in medio ponis.
at ubi cum salso prope cocta fuerit, mellae
cocleare asparges, aceti et defricti pusillum gustas,
si fatuum exierit, liquamen adicies, si salsum,
mellis modicum. et coronam bubulam aspargis et
bulliat.


</p></div2>

<div2 type="chapter" n="146"><p>Patinam de lagitis: lagitas rades, lavas.
ova confringes et cum lagitis conmisces, adicies
liquamen, vinum, oleum facies ut ferveat. cum
fervuerit, oenogarum simplex perfundes. piper aspargis
et inferes.

<pb id="v.3.p.83"/>



</p></div2>

<div2 type="chapter" n="147"><p>Patina zemate garoeneo: crudos
quoslibet pisces in patina conpones, adicies oleum,
liquamen, vinum coctum, fasciculum porri, coriandri.
dum coquitur, teres piper, ligisticum, origani
fasciculum, de suo sibi fricabis, suffundes ius de
suo sibi, ova cruda dissolves, temperas. exinanies
in patinam. facies ut obligetur. cum tenuerit, piper
aspargis et inferes.


</p></div2>

<div2 type="chapter" n="148"><p>Patina solearum: soleas battues et curatas
conpones in patina, adicies oleum, liquamen,
vinum. dum coquitur, teres piper, ligisticum, origanum,
fricabis, suffundes ius, ova cruda et unum
corpus facies. super soleas refundes, lento igni et
coques. cum duxerit, piper aspargis et inferes.

<pb id="v.3.p.84"/>



</p></div2>

<div2 type="chapter" n="149"><p>Patina de piscibus: piperis unciam,	
garoeni eminam, conditi eminam, olei unc. II.


</p></div2>

<div2 type="chapter" n="150"><p>Patina de pisciculis: uvam passam,
piper, ligisticum, origanum, cepam, vinum, liquamen,
oleum, transferes in patellam cum cocta fuerit,
adicies in ipsam pisciculos coctos, amolo obligas
et inferes.


</p></div2>

<div2 type="chapter" n="151"><p>Patina de piscibus: denticem, auratam
et mugilem accipies, curatos subassabis, postea eos
in pulpam carpeas. deinde hostrea curabis; adicies
in mortarium piperis scripulos VI. suffundes liquamen,
fricabis, postea adicies liquaminis ciatum unum,
vini ciatum unum. mittes in caccabum ut olei unc.
III. et hostrea. oenogarum facies fervere. cum fervuerit,
patinam perunguis et in pulpam suprascriptam

<pb id="v.3.p.85"/>

mittes, exin <del>condituram de hostreis</del> facies ut
ferveat. cum fervuerit, franges ova XI. infundes
supra hostrea. cum strinxerit, piper aspargis et
inferes.


</p></div2>

<div2 type="chapter" n="152"><p>Patina de pisce lupo: teres piper,
ciminum, petrosilinum, rutam, cepam, mel, liquamen,
passum, olei guttas.


</p></div2>

<div2 type="chapter" n="153"><p>Pisces scorpiones rapulatos: coquis
in liquamine et oleo et cum in mediam venerint
cocturam, tolles. rapas elixas, madidas et minutissime
concisas manibus depressabis, ut umorem
non habeant, et cum pisce obligas et bulliat cum
oleo abunde. et cum bullierit, teres ciminum, lauri
bacam dimidiam, addes propter colorem crocum.
amolabis de oridia propter spissitudinem. superfundes
et tunc inferes. addes modicum acetum.

<pb id="v.3.p.86"/>



</p></div2>

<div2 type="chapter" n="154"><p>Pisces frixos cuiuscunque generis sic
facies: teres piper, coriandri semen, lasaris radicem,
origanum, rutam, cariotam, suffundes acetum,
oleum, liquamen, adicies defrictum. haec omnia
temperabis et in caccabulum mittes et ferveat. cum
calefeceris, eosdem pisces superfundes asparso pipere
et inferes.


</p></div2>

<div2 type="chapter" n="155"><p>Item pisces frixos sic facies: teres piper,
ligisticum, bacam lauri, coriandrum mellique, vino,
passo vel caroeno temperas. coques igni lento,
amolo oridiae obligas et inferes.


</p></div2>

<div2 type="chapter" n="156"><p>Pisces assos: teres piper, ligisticum,
satureiam, cepam siccam, suffundes acetum, adicies
cariotam, anetum, ovorum vitella, mel, acetum, liquamen,
oleum, defrictum. haec omnia in unum
mixta perfundes.


</p></div2>

<div2 type="chapter" n="157"><p>Pisces in eleogaro: friges pisces. teres
piper, ligisticum, rutam, condimenta viridia, cepam
siccam, adicies ex oleo liquamen et inferes.

<pb id="v.3.p.87"/>



</p></div2>

<div2 type="chapter" n="158"><p>Sardas sic facies: teres piper, ligistici
semen, origanum, cepam siccam, ovorum coctorum
vitella, acetum, oleum. haec in unum temperas et
perfundes.


</p></div2>

<div2 type="chapter" n="159"><p>Item pisces in eleogaro: a crudo pisces
quos volueris lavas, conponis in patina, mittis
oleum, liquamen, vinum, fasciculos porri et coriandri.
coquitur. teres piper, origanum, ligisticum et
fasciculos quos elixasti teres et suffundes inpensam
de patina. facis ut obliget. cum bene tenuerit, pipere
asparso inferes.


</p></div2>

<div2 type="chapter" n="160"><p>Mullos anecatos sic facies: rades pisces,
lavabis, in patina conpones, adicies oleum, liquamen,
vinum, fasciculos porri et coriandri, mittes
ut coquatur. adicies piper in mortarium, fricabis,
adicies oleum et parte aceti, vino, passo temperabis.
traicies in caccabum, ponis ut ferveat.
amolo obligabis ef patinam piscium perfundis. insuper
piper aspargis.

<pb id="v.3.p.88"/>



</p></div2>

<div2 type="chapter" n="161"><p>Aliter mullos: rades, lavas, conponis in
patina, adicies oleum, liquamen, vinum, in coctura
fasciculum porri et coriandri, inponis ut coquatur.
teres piper, ligisticum, origanum, adicies de iure
suo <del>hoc de patella</del>, vino, passo temperas mittis
in caccabum, ponis ut ferveat. amolo obligabis et
patellam postea perfundes, piper aspargis et inferes.


</p></div2>

<div2 type="chapter" n="162"><p>Murenas aut anguillas vel mullos
sic facies: purgabis, conpones in patina diligenter.
adicies in mortarium piper, ligisticum, origanum,
mentam, cepam aridam et fundes vini acetabulum,
liquaminis dimidium, mellis tertiam partem, modice
defrictum ad clucliare. debent autem hoc iure coperi,
ut super cocturam supersit aliquid iuris.


</p></div2>

<div2 type="chapter" n="163"><p>Locustas et squillas: teres piper, ligisticum,

<pb id="v.3.p.89"/>

api semen et fundes acetum, liquamen,
ovorum vitella et mixta in unum perfundis et inferes.


</p></div2>

<div2 type="chapter" n="164"><p>Pisces elixos: teres piper, ligisticum,
api semen, origanum, suffundes acetum, adicies nucleos
pineos, cariotam quod satis sit, mel, acetum,
liquamen, sinape. temperabis et uteris.


</p></div2>

<div2 type="chapter" n="165"><p>Patina solearum ex ovis: rades, purgas,
conponis in patina, adicies liquamen, oleum,
vinum, fasciculum porri et coriandri semen. mittis
ut coquatur. teres piper modicum, origanum, suffundis
ius de suo sibi, adicies vinum, decem cruda
ova dissolves et in unum corpus facies. traicies in
patinam super soleas. ad ignem lentum pones ut
decoquat et cum duxerit, piper aspargis.


</p></div2>

<div2 type="chapter" n="166"><p>Patina de sorbis calida et frigida:
accipies sorba, purgas, in mortario fricabis, per colum
colabis. cerebella enervabis quattuor cocta,
mittes in mortarium, piperis scripulos VIII. suffundes
liquamen, fricabis. adicies sorba, in se contemperabis,
franges ova VIII. adicies ciatum liquaminis
unum. patinam mundam perungues et in termospodio
pones et sic cam inpensam mittes ac subtus
supra termospodium habeat. cum cocta fuerit,
piper minutum aspargis et inferes.


</p></div2>

<div2 type="chapter" n="167"><p>Patina de persicis: persica duriora
purgabis, frustratim concides, elixas, in patina conpones,

<pb id="v.3.p.90"/>

olei modicum superstillabis et cum ciminato
inferes.


</p></div2>

<div2 type="chapter" n="168"><p>Patina de piris: pira elixa et purgata
e medio teres cum pipere, cimino, melle, passo,
liquamine, oleo modico. ovis missis patinam facies.
piper super aspargis et inferes.


</p></div2>

<div2 type="chapter" n="169"><p>Patina urticarum calida et frigida:
urticam accipies, lavas, colas per colum,
exiccabis, in tabula eam concides. teres piperis
scripulos X. suffundes liquamen, fricabis. postea
adicies liquaminis ciatos II. olei unc. VI. caccabus
ferveat. cum fervuerit, coctum tolles ut refrigescat.
postea patinam mundam perungues, franges ova
octo et agitabis. perfundes. subtus supra cinerem
calidum habeat. coctum, piper minutum aspargis
et inferes.


</p></div2>

<div2 type="chapter" n="170"><p>Patina de cidoneis: mala cidonea
cum porris, melle, liquamine, oleo defricato coques
et inferes, vel elixata ex melle.


</p></div2>

<div2 type="chapter" n="171"><p><del>Minutal de piscibus vel isiciis.</del>
Minutal marinum: pisces in caccabum, adicies
liquamen, oleum, vinum, coctura porros capitatos,
coriandrum minutatim concides isiciola de piscibus
minuta facies, et pulpas piscis cocti concapis,

<pb id="v.3.p.91"/>

urticas marinas bene lotas. mittes. haec omnia cum
cocta fuerint, teres piper, ligisticum, origanum, fricabis,
liquamen suffundes, ius de suo sibi. exinanies
in caccabum. cum fervuerit, tractam confringes,
obligas. cum fervuerit, agitas. piper aspargis
et inferes.


</p></div2>

<div2 type="chapter" n="172"><p>Minutal terentinum: concides in caccabum
albamen de porris minutatim, adicies oleum,
liquamen coctura isiciola valde minuta et sic temperas
ut tenerum sit. &mdash; isicium terentinum facies,
inter isiciam confectionem invenies &mdash;. ius tale facies:
piper ligisticum, origanum, fricabis, suffundes
liquamen, ius de suo sibi, vino et passo temperabis.
mittes in caccabum. cum fervuerit. tractam
confringes, obligas. piper aspargis et inferes.


</p></div2>

<div2 type="chapter" n="173"><p>Minutal apicianum: oleum, liquamen,
vinum, porrum capitatum, mentam, pisciculos, isiciola

<pb id="v.3.p.92"/>

minuta, testiculos caponum, glandulas porcellinas.
haec omnia in se coquantur. teres piper,
ligisticum, coriandrum viride vel semen, suffundes
liquamen, adicies mellis modicum et ius de suo
sibi, vino et mello temperabis. facies ut ferveat.
cum fervuerit, tractam confringes, obligas. coagitas.
piper aspargis et inferes.


</p></div2>

<div2 type="chapter" n="174"><p>Minutal matianum: adicies in caccabum
oleum, liquamen, coctura concides porrum,
coriandrum, isicia minuta, spatulam porcinam coctam
tessellatim concides cum sua sibi tergilla. facies
ut simul coquantur. media coctura mala matiana
purgata intrinsecus, concisa tessellatim mittes.
dum coquitur, teres piper, ciminum, coriandrum
viride vel semen, mentam, lasaris radicem,
suffundes acetum, mel, liquamen, defrictum modice
et ius de suo sibi, acoeto modico temperabis. facies
ut ferveat. cum fervuerit, tractam confringes
et ex ea obligas. piper aspargis et inferes.

<pb id="v.3.p.93"/>



</p></div2>

<div2 type="chapter" n="175"><p>Minutal dulce ex citriis: adicies in
caccabum oleum, liquamen, coctura porrum capitatum,
concides coriandrum minutatim, spatulam
porcinam coctam et isiciola minuta. dum coquitur,
teres piper, ciminum, coriandrum viride vel semen,
rutam viridem, lasaris radicem, suffundes acetum,
defrictum, ius de suo sibi, acoeto temperabis et
ferveat cum fervuerit, citrium purgatum intro foras,
tessellatim concisum et elixatum in caccabum
mittes. tractam confringes et ex ea obligas. piper
aspargis et inferes.


</p></div2>

<div2 type="chapter" n="176"><p>Minutal ex praecoquiis: adicies in
caccabum oleum, liquamen, vinum, concides cepam
ascaloniam aridam, spatulam porcinam coctam
tessellatim concides. his omnibus coctis teres
piper, ciminum, mentam siccam, anetum, suffundis
mel, liquamen, passum, acetum modice, ius de suo
sibi, temperabis. praecoquia enucleata mittes. facies
ut inferveat donec percoquantur. tractam confringes
et ex ea obligas. piper aspargis et inferes.

<pb id="v.3.p.94"/>



</p></div2>

<div2 type="chapter" n="177"><p>Minutal ex iocineribus et pulmonibus
leporis: invenies inter lepores quemadmodum
facies. adicies in caccabum liquamen, vinum,
oleum, coctura porrum et coriandrum concisum,
isicia minuta, spatulam porcinam coctam tessellatim
concisam et in eundem caccabum mittes.
dum coquitur, teres piper, ligisticum, origanum, ius
de suo sibi, vino et passo temperabis. facies ut
ferveat. cum fervuerit, tractam confringes et ex ea
obligas. piper aspargis et inferes.


</p></div2>

<div2 type="chapter" n="178"><p>Minutal ex rosis: eodem iure suprascripto,
sed passum plus adicies.


</p></div2>

<div2 type="chapter" n="179"><p><del>Tisanam vel sucum</del> Tisanam sic
facies: tisanam lavando fricas quam ante diem infundis,
inpones supra ignem calidum. cum bullierit,
mittes olei satis et aneti modicum fasciculum, cepam
siccam, satureiam et puleium, ut ibi coquantur.
propter sucum mittes coriandrum viride et salem

<pb id="v.3.p.95"/>

simul tritum et facies ut ferveat. cum bene
fervuerit, tolles fasciculum. et transferes in alterum
caccabum tisanam sic ne fungum tangat propter
conbusturam. lias et collocas in caccabo super
acronem colefium. teres piper, ligisticum, puleii

<pb id="v.3.p.96"/>

aridi modicum, ciminum et silfi frictum &mdash; ut bene
teratur, suffundis acetum &mdash; defrictum, liquamen.
refundis in caccabum, sed colefium acronem. facies
ut ferveat super ignem lentum.


</p></div2>

<div2 type="chapter" n="180"><p>Tisanam farricam: infundis cicer, lenticulam,
pisam. defricas tisanam et cum leguminibus
elixas. ubi bene bullierit, olei satis mittis et
super viridia concidis porrum, coriandrum, anetum,

<pb id="v.3.p.97"/>

feniculum, betam, malvam, coliculum mollem et
viridia minutatim concisa in caccabum mittis. Coliclos
elixas. et teres feniculi semen satis, origanum,
silfi (piper), ligisticum. postquam triveris, liquamine
temperabis et super legumina refundis et
agitas, coliclorum minuta super concidis.


</p></div2>

<div2 type="chapter" n="181"><p>Gustum versatile: albas betas minutas,
porros requietos, apios, bulbos, cocleas elixas.
gigeria pullorum, aucellas, isicia coques ex iure.
perunguis patinam et folia malvarum substernis et
promixta olera conponis sicut laxa, permiscis bulbos
inversos, damascena, cocleas, isicia, lucanicas

<pb id="v.3.p.98"/>

breves concidis. liquamine, oleo, vino, aceto ponis
ut ferveat. cum fervuerit, teres piper, ligisticum,
gingiber, piretrum modicum, fricabis, suffundis et
facies ut bulliat patina. ova conplura confringis et
ius mortarii reliquum conmoves, conmiscis, patinam
obligabis. Dum ducis, oenogarum ad eam sic fa-

<pb id="v.3.p.99"/>

cies: teres piper, ligisticum, fricabis, suffundes liquamen
et vinum, passo temperabis vel vino dulce,
temperabis in caccabulo, mittis olei modicum. facies
ut ferveat. cum fervuerit, amolo obligas. patinam
versas in lancem, folia malvarum ante tollis,
oenogaro perfundis, insuper piper aspargis et inferes.


</p></div2>

<div2 type="chapter" n="182"><p>Gustum de oleribus: condies bulbos
liquamine, oleo et vino. cum cocti fuerint, iscinera
porcelli et gallinarum et ungellas et scellas divisas
&mdash; haec omnia cum bulbis ferveant. cum fervuerint,

<pb id="v.3.p.100"/>

teres piper, ligisticum, suffundis liquamen,
vinum et passum ut dulce sit, ius de suo sibi suffundis.
revocas in bulbos. cum fervuerint, ad momentum
amolo obligas.


</p></div2>

<div2 type="chapter" n="183"><p>Gustum de cucurbitis farsilibus:
cucurbitas a latere subtiliter ad modum tessellae
oblongae decidas et excavas et mittis in frigidam.
inpensam ad eas sic facies: teres piper, ligisticum,
origanum, suffundes liquamen, cerebella cocta, teres,
ova cruda dissolves et misces, ut unum corpus
efficias, liquamine temperabis. et cucurbitas
suprascriptas non plene coctas ex ea inpensa inples,
de tessella sua recludis. surclas. et coctas
eximis et frigis. oenogarum sic facies: teres piper,
ligisticum, suffundes vinum et liquamen, passo temperabis,
olei modicum mittes in caccabum et facies
ut ferveat. cum fervuerit, amolo obligas. et cucurbitas
frictas oenogaro perfundis et piper aspargis
et inferes.


</p></div2>

<div2 type="chapter" n="184"><p>Gustum de praecoquiis: pusilla praecoquia
purgas, enucleas, in frigidam mittis, in patina

<pb id="v.3.p.101"/>

conponis. teres piper, mentam siccam, suffundes
liquamen, adicies mel, passum, vinum et acetum.
refundis in patinam super praecoquia, olei
modicum mittis et lento igni ferveat. cum fervuerit,
amolo obligas. piper aspargis et inferes.
Incipit Apici Caeli ospreos</p></div2></div1>

<div1 type="book" n="5"><head>V.</head>
<div2 type="chapter" n="185"><p>Pultes. Alicam purgatam infundis, coques.
cum fervuerit, oleum mittis. cum spissaverit,
lias. Adicies cerebella duo cocta et selibram pulpae
quasi ad isicia friatae, cum cerebellis teres et
in caccabum mittes. teres piper, ligisticum, feniculi
semen, suffundis liquamen et meri modicum et mittis

<pb id="v.3.p.102"/>

in caccabum supra cerebella et pulpam. ubi satis
fuerit, cum iure misces. ex hoc paulatim alicam
condies. sed ius ut quasi sucus videatur.


</p></div2>

<div2 type="chapter" n="186"><p>Pultes iulianae sic coquantur: alicam
purgatam infundis, coques. facies ut ferveat. cum
fervuerit, oleum mittis. cum spissaverit, lias. Adicies
cerebella duo cocta et selibram pulpae quasi ad
isicia friatae, cum cerebellis teres et in caccabum
mittes. teres piper, ligisticum, feniculi semen, suffundis
liquamen et vinum modice et mittis in caccabum
supra cerebella et pulpam. ubi satis fuerit,
cum iure misces. ex hoc paulatim alicam condies.
sed ad trullam permisces et lias ut quasi sucus
videatur.


</p></div2>

<div2 type="chapter" n="187"><p>Pultes iure oenogari cocti: pultes
oenogari bene cocti iure condies <del>copadia</del>. similam
sive alicam coctam hoc iure condies. et cum copadiis
porcinis apponis oenogari cocti iure conditis.

<pb id="v.3.p.103"/>



</p></div2>

<div2 type="chapter" n="188"><p>Pultes tractogalatae: lactis sextarium
et aquae modicum mittes in caccabum novum
et lento igni ferveat. tres orbiculos tractae siccas
et confringis et partibus in lac submittis. ne uratur,
aquam miscendo agitabis. cum coctum fuerit, ut
est, super inguen mittis.


</p></div2>

<div2 type="chapter" n="189"><p>Melle et musto si cum lacte similiter facies,
salem et oleum minus mittis.


</p></div2>

<div2 type="chapter" n="190"><p>Lenticulam ex sfondilis sive fungulis:
accipies caccabum mundum. adicies in mortarium
piper, ciminum, semen coriandri, mentae,
rutae, puleii, fricabis, suffundes acetum, adicies mel,
liquamen et defrictum. aceto temperabis, reexinanies
in caccabum, sfondilos elixatos teres et mittes

<pb id="v.3.p.104"/>

ut ferveat, cum bene fervuerit, obligas. adicies in
boletari oleum viride.


</p></div2>

<div2 type="chapter" n="191"><p>Lenticulam de castaneis: accipies
caccabum novum et castaneas purgatas diligenter
mittis, adicies aquam et nitrum modice. facies ut
coquatur cum coquitur, mittes in mortarium piper,
ciminum, semen coriandri, rutae, lasaris radicem,
mentam, puleium, fricabis, suffundis acetum, mel,
liquamen, aceto temperabis et super castaneas coctas
refundis, adicies oleum. facies ut ferveat. cum
bene fervuerit, turundabis. ut in mortario teres,
gustas, si quid deest, addes. cum in boletare miseris,
addes oleum viride.


</p></div2>

<div2 type="chapter" n="192"><p>Aliter lenticulam: coquis. cum despumaveris,
porrum et coriandrum viride supermittis
mittis coriandri semen, puleium, lasaris radicem,
semen mentae et rutae, fricabis, suffundes
acetum, adicies mel, liquamen. aceto, defricto temperabis,
adicies oleum. agitabis. si quid opus fuerit,
mittis. amolo obligas, insuper oleum viride mittis,
piper aspargis et inferes.

<pb id="v.3.p.105"/>



</p></div2>

<div2 type="chapter" n="193"><p>Pisa. Pisam coques. enm despumaveris,
porrum, coriandrum et ciminum supra mittis. teres
piper, ligisticum <del>careum hoc est caravita</del>, careum,
anetum, ocimum viride, suffundes liquamen, vino
et liquamine temperabis. facies ut ferveat. cum fervuerit,
agitabis. si quid defuerit, mittes et inferes.


</p></div2>

<div2 type="chapter" n="194"><p>Pisam farsilem: coques, cui oleum mittis.
Abdomen et mittis in caccabum, liquamen et
porrum capitatum, coriandrum viride, inponis ut
coquatur. isicia minuta facies quadrata et coques
simul turdos vel aucellas vel de pullo concisa et
cerebella prope cocta cum iuscello coques. Lucanicas
assas. Petasonem elixas Porros ex aqua
coquis. Nucleorum eminam frigis. Teres piper,
ligisticum, origanum, gingiber, ius abdominis fundis,
lias. Angularem accipies &mdash; conversari potest
&mdash; et omentis tegis, oleum profundis, deinde nucleos
aspargis et supra pisam mittis, ut tegas fundum
angularis et sic conponis supra petasonis pulpas,
porros, lucanicas concisas. iterum pisam supermittis.
item alternis aptabis obsonia, quousque impleatur

<pb id="v.3.p.106"/>

angularis. novissime pisam admittis, ut intus
omnia contineat. Coques in furno vel lento igni
inpones et ducat ad se deorsum. Ova dura facies,
vitella eicies, in mortarium mittes cum pipere albo,
nucleis, melle, vino candido et liquamine modico,
teres et mittes in vas ut ferveat. cum fervuerit, pisam
mittis in lancem et hoc iure perfundis. hoc
ius candidum appellatur.


</p></div2>

<div2 type="chapter" n="195"><p>Pisam indicam: pisam coques. cum
despumaveris, porrum et coriandrum concidis et
mittis in caccabum ut ferveat. et accipies sepias
minutas sic quomodo sunt cum atramento suo, ut
simul coquantur, adicies oleum, liquamen et vinum,
fasciculum porri et coriandri. facies ut coquatur.
cum coctum fuerit, teres piper, ligisticum, origanum,

<pb id="v.3.p.107"/>

carei modicum, suffundes ius de suo sibi,
vino et passo temperabis. sepias minutatim concidis
et in pisam mittis. piper asparges.


</p></div2>

<div2 type="chapter" n="196"><p>Pisam coques ac liabis et mittes in frigidam.
cum refrigeraverit, deinde agitabis: concides
cepam minutatim et albamentum ovi, oleo et
sale condies, aceti modicum. adicies in boletari vitellum
ovi cocti, coloras, insuper oleum viride mittis
et inferes.


</p></div2>

<div2 type="chapter" n="197"><p>Pisam vitellianam sive fabam:
pisam coques, lias. teres piper, ligisticum, gingiber
et super condimenta mittis vitella ovorum quae
dura coxeris. mellis unc. III. teres, liquamen, vinum
et acetum. haec omnia mittis in caccabum et
condimentum quae trivisti adiecto oleo ponis ut
ferveat. condies pisam. libas, si aspera fuerit, melle
mitis et inferes.

<pb id="v.3.p.108"/>



</p></div2>

<div2 type="chapter" n="198"><p>Aliter pisam sive fabam: ubi despumaveris,
teres mel, liquamen, caroenum, ciminum,
rutam, api semen. oleum et vinum. turundabis.
cum pipere trito et cum isiciis inferes.


</p></div2>

<div2 type="chapter" n="199"><p>Aliter pisam sibi fabam: despumatam
subtrito lasare partico, liquamine et caroeno
condies. oleum modice superfundis et inferes.


</p></div2>

<div2 type="chapter" n="200"><p>Pisam adulteram versatilem: coques
pisam. cerebella vel aucellas vel turtos exossatos
a pectore, lucanicas, iscinera, gigeria pullorum
in caccabum mittis, liquamen, oleum. fasciculum
porri capitati, coriandrum viride concides et
cum cerebellis coques. teres piper, ligisticum et liquamen.


</p></div2>

<div2 type="chapter" n="201"><p>Pisam sive fabam vitellianam: pisam
sive fabam coques. cum despumaveris, mittes

<pb id="v.3.p.109"/>

porrum, coriandrum, coliclos malvarum. dum coquitur,
teres piper, ligisticum, origanum, feniculi
semen, suffundis liquamen et vinum. in caccabum,
adicies oleum. cum fervuerit, agitas. oleum viride
insuper mittis et inferes.


</p></div2>

<div2 type="chapter" n="202"><p>Conciclam cum faba: coques. teres
piper, ligisticum, ciminum, coriandrum viride suffundis
liquamen, vino et liquamine temperabis. mittis
in caccabum, adicies oleum. lento igni ferveat
et inferes.


</p></div2>

<div2 type="chapter" n="203"><p>Conciclam apicianam: accipies cumanam
mundam ubi coques pisam, cui mittis lucanicas
concisas, isiciola porcina. pulpas petasonis.
teres piper, ligisticum, origanum, anetum, cepam
siccam, coriandrum viride, suffundis liquamen, vinum
et liquamine temperabis mittis in cumanam,
cui adicies oleum, pungis ubique ut conbibat oleum.
igni lento coques ita ut ferveat et inferes.

<pb id="v.3.p.110"/>



</p></div2>

<div2 type="chapter" n="204"><p>Conciclam depisam: simplici pisam
coques. cum despumaveris, fasciculum porri et coriandri
mittis dum coquitur, teres piper, ligisticum,
origanum, feniculum, de suo sibi fricabis, suffundis
liquamen et temperabis. mittis in caccabum,
super adicies oleum et lento igni ferveat et inferes.


</p></div2>

<div2 type="chapter" n="205"><p>Concicla commodiana: pisam coques.
cum despumaveris, teres piper, ligisticum, anetum,
cepam siccam, suffundis liquamen, vinum et liquamine
temperabis. mittis in caccabum, ut combibat,
deinde ova quattuor solves in sextarium, pisae mittis,
agitas. mittis in cumanam, ad ignem ponis ut
ducat et inferes.


</p></div2>

<div2 type="chapter" n="206"><p>Aliter conciclam sic facies: concides pullum
minutatim, liquamine, oleo et vino ferveat, concides
cepam, coriandrum minutum, cerebella enervata

<pb id="v.3.p.111"/>

mittes in eundem pullum. cum coctus fuerit,
levas, exossas <del>concides minutatim cepam et coriandrum</del>,
colas ibi pisam coctam, non conditam &mdash;
accipies angularem &mdash; pro modo conpones varie.
deinde teres piper, ciminum, suffundis ius de suo
sibi, item in mortario ova duo dissolvis, temperas.
<del>ius de suo sibi</del> suffundis pisae integre elixae, vel
nucleis adornabis, et lento igni fervere facies et
inferes.


</p></div2>

<div2 type="chapter" n="207"><p>Aliter concicla inculcatus pullus
vel porcellus: exossabis pullum, a pectore et
femora eius iungis in porrectum, surculo alligas et
inpensam paras. et farcies alternis pisam, cocta
cerebella, lucanicas et cetera. teres piper, ligisticum,
origanum et gingiber, liquamen suffundes,
vino et passo temperabis. facies ut ferveat et cum
fervuerit, mittis modice. et inpensam condieris, si
alternis in pullo conponis. omento tegis et in operculo
deponis et in furnum mittis, ut coquatur paulatim
et inferes.

<pb id="v.3.p.112"/>



</p></div2>

<div2 type="chapter" n="208"><p>Alicam vel sucum tisanae sic facies:
tisanam vel alicam lavando fricas quam ante diem
infundis, inponis supra ignem caldum. cum bullierit,
mittes olei satis et aneti modicum fasciculum,
cepam siccam, satureiam et puleium, ut ibi coquantur.
propter sucum mittis coriandrum viride et salem
simul tritum et facies ut ferveat. cum bene
fervuerit, tolles fasciculum et transferes in alterum
caccabum tisanam sic ne fundum tangat propter
conbusturam. lias et collocas in caccabo super
acronem colefium. teres piper, ligisticum, puleii
aridi modicum, ciminum, silfi frictum &mdash; ut bene
teratur suffundis mel &mdash; acetum, defrictum, liquamen.
refundis in caccabum, sed colefium acronem.
facies ut ferveat super ignem lentum.


</p></div2>

<div2 type="chapter" n="209"><p>Aliter tisanam: infundis cicer, lenticulam,
pisam. defricas tisanam et cum leguminibus
elixas. ubi bene bullierit, olei satis mittis et super
viridia concidis porrum, coriandrum, anetum, feniculum,
(betam, malvam) coliculum mollem. haec
viridia minutatim concisa in caccabum mittis. Coliclos

<pb id="v.3.p.113"/>

elixas. et teres feniculi semen satis, origanum,
silfi, piper, ligisticum. postquam triveris, liquamine
temperas et super legumina refundis, agitas.
coliclorum minuta super concidis.


</p></div2>

<div2 type="chapter" n="210"><p>Fabaciae virides ex liquamine, oleo,
coriandro viridi, cimino et porro conciso coctae inferuntur.
Aliter: fabaciae frictae ex liquamine inferuntur.
Aliter: fabaciae ex senapi trito, melle, nucleis,
ruta, cimino. ex aceto inferuntur. Baianas elixas
minutatim concidis. ruta, apio viridi, porro, aceto,
oleo, liquamine, caroeno vel passo modico inferes.


</p></div2>

<div2 type="chapter" n="211"><p>Faenum graecum ex liquamine, oleo
et vino. Faseoli virides et cicer ex sale, cimino,
oleo et mero modico inferuntur. Aliter faseolos
sive cicer: frictos ex oenogaro et pipere

<pb id="v.3.p.114"/>

gustabis. Et elixati sumpto semine cum lobis in
patella feniculo viride, pipere, liquamine &mdash; et earoeno
modico pro salso &mdash; inferuntur. vel simpliciter
et solet.
Ineipit Apici Caeli tropetes.
Lib VI.


</p></div2>

<div2 type="chapter" n="212"><p>In strutione elixo: piper, mentam, eiminum
assum, api semen, daetilos vel cariotas, mel,

<pb id="v.3.p.115"/>

acetum, passum, liquamen et oleum modice et in
caccabum. facies ut bulliat. amolas et sic partes
strutionis in lance perfundis et desuper piper aspargis.
si autem in condituram coquere volueris, alicam
addis. Aliter strutione elixo: piper, ligisticum,
timum, timum aut satureiam, mel, senape, acetum,
liquamen et oleum.


</p></div2>

<div2 type="chapter" n="213"><p>In grue vel anate, perdice, turture,
palumbo, columbo et diversis avibus:
gruem vel anatem lavas, ornas et includis
in ollam, adicies aquam, salem, anetum dimidia coctura
decoquis dum obduretur. levas et iterum in
caccabum mittis cum oleo et liquamine, cum fasciculo
origani et coriandri. prope cocturam defrictum
modice mittis ut coloret. teres piper, ligisticum,
ciminum, coriandrum, lasaris radicem, rutam, caroenum,
mel, suffundis ius de suo sibi, aceto temperas.

<pb id="v.3.p.116"/>

in caccabo reexinanies et calefiat, amolo obligabis.
inponis in lance et ius perfundis.


</p></div2>

<div2 type="chapter" n="214"><p>In grue vel in anate vel in pullo:
piper, cepam siccam, ligisticum, ciminum, api semen,
pruna <del>vel</del> damascena enucleata, mustaceum,
liqnamen, defrictum, oleum et coques.


</p></div2>

<div2 type="chapter" n="215"><p>Gruem dum coquis, caput eius aqua quam
non tingat, sed sit foris. ad aequam cum cocta
fuerit, de savano valido involves gruem et caput
eius trahe cum nervis, sequetur ut pulpae vel ossa
remaneant. cum nervis enim manducare non potest.

<pb id="v.3.p.117"/>



</p></div2>

<div2 type="chapter" n="216"><p>Aliter gruem vel anatem ex rapis:
lavas, ornas et in olla elixabis cum aqua, sale et
aneto dimidia coctura rapas coque, ut exbromari
possint, levabis de olla. et interim lavabis. et in
caccabum mittis anatem cum oleo et liquamine et
fasciculo porri et coriandri. rapam lotam et minutatim
concisam desuper mittis, facies ut coquatur,
media coctura mittis defrictum ut coloret. ius tale
parabis: piper, ciminum, coriandrum, lasaris radicem,
suffundis acetum et ius de suo sibi. reexinanies
super anatem et ferveat. cum fervuerit, amolo
obligabis et super rapas adicies, piper aspargis et
appones.

<pb id="v.3.p.118"/>



</p></div2>

<div2 type="chapter" n="217"><p>Aliter in gruem vel in anatem inelixam:
piper, ligisticum, ciminum, coriandrum
siccum, mentam, origanum, nucleos, cariotam, liquamen,
oleum, mel, senape et vinum.


</p></div2>

<div2 type="chapter" n="218"><p>Aliter gruem vel anatem: assas. eas
de hoc iure perfundis: teres piper, ligisticum, origanum,
liquamen, mel, aceti modicum et olei. ferveat
bene. mittis amolum et supra ius rotulas cucurbitae
elixae vel colocasiae et bulliat. si sunt, et
ungellas coques et iocinera pullorum. in boletari
piper minutum aspargis et inferes.


</p></div2>

<div2 type="chapter" n="219"><p>Aliter in grue vel anate elixa: piper,
ligisticum, api semen, erucam vel coriandrum,
mentam, cariotam, mel, acetum, liquamen, defrictum
et senape. idem facies et si in caccabo assas.


</p></div2>

<div2 type="chapter" n="220"><p>In perdice et attagena et in turture
elixis: piper, ligisticum, api semen, mentam

<pb id="v.3.p.119"/>

mirtae bacas vel uvam passam, mel, vinum, acetum,
liquamen, oleum. uteris frigido.


</p></div2>

<div2 type="chapter" n="221"><p>Perdicem cum pluma sua elixas, ibi emadefactam
depilabis. perduces coctura occisa. perdix
potest ex iure coqui. non indurescat. si iterum fervuerit,
elixa coqui debet.


</p></div2>

<div2 type="chapter" n="222"><p>In perdice et attagena et in turture:
piper, ligisticum, mentam, rutae semen, liquamen,
merum et oleum. calefacies.

<pb id="v.3.p.120"/>



</p></div2>

<div2 type="chapter" n="223"><p>In palumbis, columbis <del>avibus, in
altile et in fenicoptero</del> in assis: piper, ligisticum,
coriandrum, careum, cepam siccam, mentam, ovi
vitellum, cariotam, mel, acetum, liquamen, oleum
et vinum.


</p></div2>

<div2 type="chapter" n="224"><p>Aliter elixis: piper, careum, api semen,
<del>petrosilinum</del> condimentum, hortariam, cariotam, mel,
acetum, vinum et oleum modice et senape.


</p></div2>

<div2 type="chapter" n="225"><p>Aliter: piper, ligisticum, petrosilinum, api
semen, rutam, nucleos, cariotam, mel, acetum, liquamen,
senape et oleum modice.


</p></div2>

<div2 type="chapter" n="226"><p>Aliter: piper, ligisticum, lasar vivum, suffundis
liquamine, vino et liquamine temperabis et
mittis super columbum vel palumbum. pipere asparsum
inferes.


</p></div2>

<div2 type="chapter" n="227"><p>Ius in diversis avibus: piper, ciminum
frictum, ligisticum, mentam, uvam passam
enucleatam aut damascena, mel modice. vino mirteo
temperabis, aceto, liquamine et oleum. calefacies
et agitabis apio et satureia.

<pb id="v.3.p.121"/>



</p></div2>

<div2 type="chapter" n="228"><p>Aliter ius in avibus: piper, ligisticum, petrosilinum,
mentam siccam, cneci flores, vino suffundis,
adicies ponticam vel amigdalam tostam,
mel modicum, vino et aceto, liquamine temperabis.
oleum in pultarium super ius mittis. calefacies,
ius agitabis apio viridi et nepeta. incaraxas
et perfundis.


</p></div2>

<div2 type="chapter" n="229"><p>Ius candidum in avem elixam: piper,
ligisticum, ciminum, api semen, ponticam vel
amigdalam tostam vel nuces depellatas, mel modicum,
liquamen, acetum et oleum.


</p></div2>

<div2 type="chapter" n="230"><p>Ius viride in avibus: piper, careum
spicam indicam, ciminum, folium, condimenta viridia,
omne genus dactilum, mel, acetum, vinum modice,
liquamen et oleum.

<pb id="v.3.p.122"/>



</p></div2>

<div2 type="chapter" n="231"><p>Ius candidum in ansere elixo: piper,
careum, ciminum, api semen, timum, cepam,
lasaris radicem, nucleos tostos, mel acetum, liquamen
et oleum.


</p></div2>

<div2 type="chapter" n="232"><p>Ad aves virosas omni genere:
piper, ligisticum, timum, mentam aridam, calvam,
cariotam, mel, acetum, vinum, liquamen, oleum, defrictum,
senape. Avem sapidiorem et altiliorem facies
et ei pinguedinem servabis, si eam farina oleo
subacta contextam in furnum miseris.


</p></div2>

<div2 type="chapter" n="233"><p>Aliter avem: in ventrem eius fractas olivas
novas mittes et consutam sic elixabis. deinde
coctas olivas eximes.

<pb id="v.3.p.123"/>



</p></div2>

<div2 type="chapter" n="234"><p>In fenicoptero: fenicopterum eliberas,
lavas, ornas, includis in caccabum, adicies aquam,
salem, anetum et aceti modicum, dimidia coctura
alligas fasciculum porri et coriandri et coquatur.
prope cocturam defrictum mittis, coloras. adicies
in mortarium piper, ciminum, coriandrum, lasaris
radicem, mentam, rutam, fricabis, suffundis acetum,
adicies cariotam, ius de suo sibi perfundis. reexinanies
in eundem caccabum, amolo obligas. ius
perfundis et inferes. idem facies et in psittaco.


</p></div2>

<div2 type="chapter" n="235"><p>Aliter: assas avem. teres piper, ligisticum,
api semen, sesamum frictum, petrosilinum, mentam,
cepam siccam, cariotam melle, vino, liquamine,
aceto, oleo et defricto temperabis.


</p></div2>

<div2 type="chapter" n="236"><p>Aves omnes ne liquescant, cum plumis

<pb id="v.3.p.124"/>

elixato omnibus, melius erit prius si tamen extenterantur
per guttur vel in ambicas sublatae.


</p></div2>

<div2 type="chapter" n="237"><p>Anserem elixum calidum ex iure
frigido apiciano: teres piper, ligisticum, coriandri
semen, mentam, rutam, refundis liquamen
et oleum modice, temperas. anserem elixum ferventem
savano mundo exiccabis, ius perfundis et
inferes.


</p></div2>

<div2 type="chapter" n="238"><p>In pullo elixo ius crudum: adicies
in mortarium aneti semen, mentam siccam, lasaris

<pb id="v.3.p.125"/>

radicem, suffundes acetum, adicies cariotam, refundes
liquamen, senapis modicum et oleum, defricto
temperabis et sic mittis.


</p></div2>

<div2 type="chapter" n="239"><p>Pullum anetatum mellis modice, liquamine
temperabis. levas pullum coctum et savano mundo
siccas, caraxas et ius scissuris infundis ut conbibat
et cum conbiberit assabis et suo sibi iure pennis
tangis. pipere asparsum inferes.


</p></div2>

<div2 type="chapter" n="240"><p>Pullum particum: pullum aperies a
navi et in quadrato ornas. teres piper, ligisticum
carei modicum, suffundis liquamen, vino temperas.
conponis in cumana pullum et condituram super

<pb id="v.3.p.126"/>

pullum facies: lasar ex vino interim radas, dissolvis
et in pullum mittis. simul et coques. pipere
asparsum inferes.


</p></div2>

<div2 type="chapter" n="241"><p>Pullum oxizomum: olei acetarium
maiorem, satis modico liquaminis acetabulum minorem,
aceti acetabulum perquam minorem, piperis
scripulos VI. petrosilini scripulum, porri fasciculum.


</p></div2>

<div2 type="chapter" n="242"><p>Pullum numidum: pullum curas, elixas,
lavas, lasaras, piperas, exassas. teres piper,
ciminum, coriandri semen, lasaris radicem,
rutam, cariotam, nucleos, suffundis acetum, mel, liquamen
et oleum, temperabis. cum fervuerit, amolo
obligas. pullum perfundis. piper aspargis et inferes.

<pb id="v.3.p.127"/>



</p></div2>

<div2 type="chapter" n="243"><p>Pullum lasaratum: pullum aperies
a navi, lavabis, ornabis et in cumana pones. teres
piper, ligisticum, lasar vivum, suffundis liquamen.
vino et liquamine temperabis et mittis pullo. coetus
si fuerit, pipere asparsum inferes.


</p></div2>

<div2 type="chapter" n="244"><p>Pullum paroptum: lasaris modicum,
piperis scripulos VI. olei acetabulum, liquaminis
acetabulnm, petrosilini modicum.


</p></div2>

<div2 type="chapter" n="245"><p>Pullum elixum ex iure suo: teres
piper, ciminum, timi modicum, feniculi semen, mentam,
rutam, lasaris radicem, suffundis acetum, adicies
cariotam et teres melle, aceto, liquamine ex
oleo temperabis. pullum refrigeratum et mittis siccatum,
quem perfusum inferes.


</p></div2>

<div2 type="chapter" n="246"><p>Pullum elixum cum cucurbitis elixis:
iure supra scripto addito senapi perfundis
et inferes.


</p></div2>

<div2 type="chapter" n="247"><p>Pullum elixum cum colocasiis elixis:
supra scripto iure perfundis et inferes.

<pb id="v.3.p.128"/>



</p></div2>

<div2 type="chapter" n="248"><p><del>Facit et in alica et in olivis columbadibus
non valde, ita ut laxamentum habeat, ne dissiliat
dum coquitur in ollam submissus in sportellam.
cum bullierit, frequenter levas et ponis ne dissiliat.</del>


</p></div2>

<div2 type="chapter" n="249"><p>Pullum varianum: pullum coques iure
hoc: liquamine, oleo, vino, fasciculum porri, coriandri,
satureiae. cum coctus fuerit, teres piper,
nucleos. ciatos duos et ius de suo sibi suffundis
&mdash; et fasciculos proicies &mdash; lac, temperas. et reexinanies
mortarium supra pullum et ferveat. obligas
eundem albamentis ovorum tribus. ponis in
lance et iure supra scripto perfundis. hoc ius candidum
appellatur.

<pb id="v.3.p.129"/>



</p></div2>

<div2 type="chapter" n="250"><p>Pullum frontonianum: pullum praedura,
condies liquamine oleo mixto, cui mittis fasciculum
aneti, porri, satureiae et coriandri viridis
et coques. ubi coctus fuerit, lavabis eum, in lance
defricto perungues, piper aspargis et inferes.


</p></div2>

<div2 type="chapter" n="251"><p>Pullum tractogalatum: pullum coques
liquamine, oleo, vino, cui mittis fasciculum coriandri,
cepam. deinde cum coctus fuerit, levabis eum
de iure suo et mittis in caccabum novum lac et
salem modicum, mel et aquae eminam <del>id est tertiam
partem</del>. ponis ad ignem lentum ut tepescat.
tractum confringis et mittis paulatim, assidue agitas
ne uratur. pullum illic mittis integrum vel carptum.
versabis in lance, quem perfundis. ius tale:
piper, ligisticum, origanum, suffundis mel et defrictum
modicum et ius de suo sibi. temperas. in caccabulo
facies ut bulliat. cum bullierit, amolo obligas
et inferes.


</p></div2>

<div2 type="chapter" n="252"><p>Pullum sicut alicam coque. caminatum
a cervice expedies. teres piper, ligisticum, gingiber,
pulpam caesam, alicam elixam, teres cerebellum

<pb id="v.3.p.130"/>

ex iure coctum, ova confringis et conmiscis
ut unum corpus efficias, liquamine temperas et
oleum modice mittis, piper integrum, nucleos abundanter.
fac in pensam et inples pullum vel porcellum <gap/> 

</p></div2>

<div2 type="chapter" n="253"><p>similiter in capso facies. ossibus coniectis
coques &mdash; accipies palmulum et oneras ut supra
operies illum a pectore.


</p></div2>

<div2 type="chapter" n="254"><p>Pullus eleozomus accipiat aquam et
oleum spanum abundans. agitatur ut ex se ambulet
et umorem consumat. postea cum coctus fuerit,
quodcunque porro remanserit inde lavas. piper
aspargis et inferes.

<pb id="v.3.p.131"/>



</p></div2>

<div2 type="chapter" n="255"><p>Turdos aponto moenos: teres piper,
lasar, bacam lauri, admisces comino garum et sic
turdos per guttur inples et filo ligabis. et facies
eis inpensam in qua decoquantur, quae habeat
oleum, sales, aquam, anetum et capita porrorum.


</p></div2>

<div2 type="chapter" n="256"><p>Turtures: aperies, onerabis diligenter.
teres piper, lasar, liquamen modicum. infundis ipsos
turtures ut conbibant sicci et sic assas.


</p></div2>

<div2 type="chapter" n="257"><p>Ius in perdices: teres in mortario piper,
apium, mentam et rutam, suffundis acetum,
addis cariotam, mel acoetum, liquamen, oleum. simul
coques et inferes.
Incipit Apici Caeli politeles.</p></div2></div1>

<div1 type="book" n="6"><head>VII.</head>
<div2 type="chapter" n="258"><p>Vulvae steriles: lasere vulvas &mdash; sed
accipies cirenaicum vel particum &mdash; aceto et liquamine

<pb id="v.3.p.132"/>

temperato, appones. In vulva <del>et</del> sterile: piper,
api semen, mentam siccam, lasaris radicem,
mel, acetum et liquamen. Vulvae <del>et</del> steriles: pipere,
liquamine, lasare partico, apponis. Vulvae
steriles: pipere, liquamine et condito modico, apponis.


</p></div2>

<div2 type="chapter" n="259"><p>Callum, libelli, coticulae, ungellae:
pipere, liquamine, lasare, apponis.

<pb id="v.3.p.133"/>



</p></div2>

<div2 type="chapter" n="260"><p>Vulvam ut tostam facias: in cantabro involve
et postea in muriam mitte et sic coque.


</p></div2>

<div2 type="chapter" n="261"><p>Sumen elixas, de cannis surclas, sale
aspargis et in furnum mittis vel in craticulam, subassas.
teres piper, ligisticum, liquamen, mero et
passo, amolo obligas et sumen perfundis.


</p></div2>

<div2 type="chapter" n="262"><p>Sumen plenum: teritur piper, careum,
echinus salsus. consuitur et sic coquitur. manducatur
cum allece, senapi.

<pb id="v.3.p.134"/>



</p></div2>

<div2 type="chapter" n="263"><p>In ficato oenogarum: piper, timum,
ligisticum, liquamen, vinum modice, oleum.


</p></div2>

<div2 type="chapter" n="264"><p>Aliter: ficatum praecidis ad cannam, infundis
in liquamine. piper, ligisticum, bacas lauri
duas involves in augmento et in craticula assas
et inferes.

<pb id="v.3.p.135"/>



</p></div2>

<div2 type="chapter" n="265"><p>Ofellas ostienses: in obillam designans
ofellas incute ita ut cutis sic remaneat. teres
piper, ligisticum, anetum, ciminum, silfium, bacam
lauri unam, suffundis liquamen, fricas. in angularem
refundis simul cum ofellis. ubi requieverint in
condimentis biduo vel triduo, promis, surclas decusatim
et in furnum mittis. cum coxeris ofellas
quas destinaveras separabis. et teres piper, ligisticum,
suffundis liquamen et passum modicum ut

<pb id="v.3.p.136"/>

dulce fiat. cum fervuerit ius, amolo obligas. ofellas
satias et inferes.


</p></div2>

<div2 type="chapter" n="266"><p>Ofellas apicianas: ofellas exossas,
in rotundum conplicas, surclas, ad furnum admoves,
postea praeduras. levas ut umorem expuant.
in craticula igni lento exiccabis ita ne urantur. teres
piper, ligisticum, ciperin, ciminum, liquamen et
passo temperabis. cum hoc iure ofellas in caccabum
mittis. cum coctae fuerint, levas et siccas,
sine iure pipere asparso et inferes. si pingues fuerint
cum surclas, tollis cutem. potest et de abdomine
huiusmodi ofellas facere.


</p></div2>

<div2 type="chapter" n="267"><p>Ofellas aprogineo more: ex oleo,
liquamine condiuntur et mittitur eis condimentum.
cum coctae fuerint et super adicitur his cum in
foco sunt conditura et denuo bulliunt: piper, condimentum,

<pb id="v.3.p.137"/>

mel, liquamen, amolum cum iam bulliunt.
et sine liquamine et oleo elixantur coquuntur
et sic pipere perfunduntur. ius supra scriptum et
sic bulliunt.


</p></div2>

<div2 type="chapter" n="268"><p>Aliter ofellae: recte finguntur ut pemma,
surclantur. liquaminis summi ciatum, aquae ciatum,
aceti ciatum et olei ciatum. simul mixtis et inmissis
in patellam fictilem frigis et inferes.


</p></div2>

<div2 type="chapter" n="269"><p>Aliter ofellas: in sartagine abundanti
oenogaro. piper aspargis et inferes. Aliter ofellas:
ofellae prius sale et comino infusae in aequam
recte friguntur.

<pb id="v.3.p.138"/>



</p></div2>

<div2 type="chapter" n="270"><p>Ofellas garatas: ponis ofellas in sartagine,
adicies liquamen libra una, olei similiter,
mellis aliquantum et sic frigis. Ofellas assas
exbromabis, diligenter et in sartaginem mittis. friges
oenogaro. postea simul cum ipso oenogaro inferes
et piper aspargis. Aliter ofellas: in liquamine
frigantur et calidae melle unguantur et sic
inferantur. Ofellas lasaratas: lasar, gingiber,
cardamomum et uno acetabulo liquaminis, misces
cominum his omnibus tritis et ibi ofellas coques.


</p></div2>

<div2 type="chapter" n="271"><p>Assaturae. Assaturam assam a furno
simplice. salis purimi conpensam cum melle. inferes.


</p></div2>

<div2 type="chapter" n="272"><p>Aliter assaturas: petrosilini scripulos VI.
lasaris scripulos VI. gingiberis scripulos VI lauri
bacas V. condimenti, lasaris radicis scripulos VI.

<pb id="v.3.p.139"/>

origani scripulos VI. ciperis scripulos VI. costi modicum,
piretri scripulos III. api seminis scripulos VI.
piperis scripulos XII. liquaminis et olei quod sufficit.


</p></div2>

<div2 type="chapter" n="273"><p>Aliter assaturas: mirtae siccae bacam extemperatam
cum cimino, pipere, melle, liquamine,
defricto et oleo teres et ferve factum amolas. carnem
elixam sale subassatam perfundis. piper aspargis
et inferes.


</p></div2>

<div2 type="chapter" n="274"><p>Aliter assaturas: piperis scripulos VI. ligistici
scripulos VI. petrosilini scripulos VI. api
seminis scripulos VI. aneti scripulos VI. lasaris
radicis scripulos VI. asareos scripulos VI. piretri
modicum, ciperis scripulos VI. carei scripulos VI.
cimini scripulos VI. gingiberis scripulos VI. liquaminis
eminam, olei acetabulum.


</p></div2>

<div2 type="chapter" n="275"><p>Assatura sine colore elixatur et infunditur
in fretali piper, condimentum, mel, liquamen et
attoritur in clibano quousque coquatur. elixam vero
colorare si voles, sine conditura assas et sucum
callicum perfundis.

<pb id="v.3.p.140"/>



</p></div2>

<div2 type="chapter" n="276"><p>Ius in elixam omnem: piper, ligisticum,
origanum, rutam, silfium, cepam siccam, caroenum,
mel, acetum, olei modicum, persiccatam et
savano expressam elixam perfundis.


</p></div2>

<div2 type="chapter" n="277"><p>Ius in elixam: piper, petrosilinum, liquamen,
acetum, cariotam, cepullam, olei modicum.
perfundis calido iure. Ius in elixam: teres piper,
rutam aridam, feniculi semen, cepam, cariotam,
liquamen et oleum.


</p></div2>

<div2 type="chapter" n="278"><p>Ius candidum in elixam: piper, liquamen,
vinum, rutam, cepam, nucleos, conditum
modicum, de bucellis maceratis unde stringat, oleum.
cum coxerit ius, perfundis.


</p></div2>

<div2 type="chapter" n="279"><p>Aliter ius candidum in elixam: piper, careum,
ligisticum, timum, origanum, cepullam, dactilum,
mel, acetum, liquamen, oleum.


</p></div2>

<div2 type="chapter" n="280"><p>In copadiis ius album: piper, ciminum,
ligisticum, rutae semen, damascena, infundis
vinum, oenomeli et aceto temperabis. timo et origano.

<pb id="v.3.p.141"/>



</p></div2>

<div2 type="chapter" n="281"><p>Aliter ius candidum in copadiis: piper,
timum, ciminum, api semen, feniculum, rutam, bacam
mirtae, uvam passam. mulso temperas. agitabis
ramo satureiae


</p></div2>

<div2 type="chapter" n="282"><p>Ius in copadiis: piper, ligisticum, careum,
mentam, nardostatium, folium, ovi vitellum,
mel, mulsam, acetum, liquamen et oleum. agitabis
satureia et porro. amola ius.


</p></div2>

<div2 type="chapter" n="283"><p>Ius album in copadiis: piper, ligisticum,
ciminum, api semen, timum, nucleos infusos,
nuces infusas et purgatas, mel, acetum, liquamen
et oleum.


</p></div2>

<div2 type="chapter" n="284"><p>Ius in copadiis: piper, api semen,
careum, satureiam, cneci flores, cepullam, amigdala
tosta, careotam, liquamen, oleum, senapis modicum.
defricto coloras.


</p></div2>

<div2 type="chapter" n="285"><p>Ius in copadiis: piper, ligisticum, petrosilinum,
cepullam, amigdala tosta, dactilum, mel,
acetum, liquamen, defrictum, oleum.


</p></div2>

<div2 type="chapter" n="286"><p>Ius in copadiis: ova dura concidis,
piper, ciminum, petrosilinum, parvum costum, mirti
bacam, plusculum mel, acetum, liquamen, oleum.

<pb id="v.3.p.142"/>



</p></div2>

<div2 type="chapter" n="287"><p>Ius in elixam anetatum crudum:
piper, aneti semen, mentam siccam, lasaris radicem,
suffundis acetum, adicies cariotam, mel, liquamen,
senapis modicum, oleum, defricto temperabis et hoc
colorare pergito.


</p></div2>

<div2 type="chapter" n="288"><p>Ius in elixam allecatum: piper, ligisticum,
careum, api semen, timum, cepullam, dactilum,
allecem colatum, mel et vinum, temperas.
apium viridem concisum super aspargis. oleum mittis
et inferes.


</p></div2>

<div2 type="chapter" n="289"><p>Ventricula. Ventrem porcinum
bene exinanies, aceto et sale, postea aqua lavas
et sic hanc inpensam inples: pulpam porcinam tunsam
tritam, ita et enervata conmisceas cerebella
tria et ova cruda, cui nucleos infundis et piper
integrum mittis et hoc iure temperas: teres piper,
ligisticum, silfi, anesum, gingiber, rutae modicum,

<pb id="v.3.p.143"/>

liquamen optimum et olei modicum. reples aqualicum
sic ut laxamentum habeat, ne dissiliat in coctura.
surclas ambas et in ollam bullientem summittis.
levas et pungis acu ne crepet. cum ad dimidias
coctum fuerit, lavas et ad fumum suspendis
ut coloretur. et denuo eum perelixabis ut coqui
possit deinde liquamine, mero, oleo modico.


</p></div2>

<div2 type="chapter" n="290"><p>Et cultello aperies et cum liquamine et
ligistico apponis.


</p></div2>

<div2 type="chapter" n="291"><p>Ventrem ut tostum facias, in cantabro
involve, postea in muriam mitte et sic coque.


</p></div2>

<div2 type="chapter" n="292"><p>Lumbuli <del>et renes</del> assi ita fiunt:

<pb id="v.3.p.144"/>

aperiuntur in duas partes ita ut expansi sint et
aspargitur eis piper tritum, nuclei et coriandrum
concisum minutatim factum et semen feniculi tritum
deinde lumbuli recluduntur passi et consuuntur
et involvuntur omento et sic praedurantur in
oleo et liquamine, inde assantur in clibano vel
craticula.


</p></div2>

<div2 type="chapter" n="293"><p>Pernam, ubi eam cum caricis plurimis
elixaveris et tribus lauri foliis, detracta cute tessellam
incides et melle conplebis, deinde farinam
oleo subactam contexes et ei corium reddes. et
cum farina cocta fuerit, eximas furno, ut est et
inferes.


</p></div2>

<div2 type="chapter" n="294"><p>Pernae cocturam: ex aqua cum caricis
cocta simpliciter, ut solet, illata cum bucellis,
caroeno vel condito, melius sucu ex musteis.

<pb id="v.3.p.145"/>



</p></div2>

<div2 type="chapter" n="295"><p>Petasonem ex musteis: petasonem
elixas cum bilibri orei et caricis XXV. cum elixatus
fuerit, decarnas et armillam illius, candenti vatillo
uris et melle contingis. quod melius, missum,
in furnum melle oblinas. cum coloraverit, mittis in
caccabum passum, piper, fasciculum rutae, merum,
temperas. cum fuerit temperatum, dimidium in petasonem
perfundis et alia parte piperati bucellas
musteorum pactas perfundis. cum sorbuerint, quod
mustei recusaverint petasoni refundis.

<pb id="v.3.p.146"/>



</p></div2>

<div2 type="chapter" n="296"><p>Lardi coctura: tectum aqua cum multo
aneto coques, oleum modicum destillabis et modicum
salis.


</p></div2>

<div2 type="chapter" n="297"><p>Iocinera aedina vel agnina sic
coques: aquam mulsam facies et ova, partem lactis
admiscis eis ut incisa iocinera sorbeant. coques
et oenogaro pipere asparso inferes.


</p></div2>

<div2 type="chapter" n="298"><p>Aliter <del>iocinera</del> in pulmonibus:
ex lacte lavas pulmones &mdash; et colas quod capere
possunt &mdash; et confringis ova dua cruda, salis grana
pauca, mellis ligulam et similam conmiscis et inples
pulmones, elixas et concidis.

<pb id="v.3.p.147"/>



</p></div2>

<div2 type="chapter" n="299"><p>Teres piper, suffundis liquamen, passum,
merum. pulmones conpungis et hoc oenogaro perfundis.


</p></div2>

<div2 type="chapter" n="300"><p>Dulcia domestica: palmulas vel dactilos
<del>et copto</del>, semine, nuce vel nucleis, mel, piper

<pb id="v.3.p.148"/>

tritum. confarcies, sale foris contingis. frigis.
in melle cocto et inferes.

<pb id="v.3.p.149"/>



</p></div2>

<div2 type="chapter" n="301"><p>Aliter dulcia: musteos afros optimos rades
(panges) et in lacte infundis. cum biberint, in
furnum mittis. ne arescant, modico eximes. eos
calidos melle perfundis, conpungis ut bibant. piper
aspargis et inferes.


</p></div2>

<div2 type="chapter" n="302"><p>Aliter dulcia: siligineos rasos pangis et
bucellas maiores facis, in lacte infundis, frigis et
in oleo. mel superfundis et inferes.

<pb id="v.3.p.150"/>



</p></div2>

<div2 type="chapter" n="303"><p>Dulcia: piperato mittis mel, merum, passum,
rutam, eo mittis nucleos, misces alicam elixatam,
concisas nuces, avellanas tostas adicies et
inferes.


</p></div2>

<div2 type="chapter" n="304"><p>Aliter dulcia: piper, nucleos, mel, rutam
et passum teres, cum lacte et tractam, coges coagulum,
coque cum modicis ovis perfusum, melle
asparsum et inferes.


</p></div2>

<div2 type="chapter" n="305"><p>Aliter dulcia: accipies similam, coques et
in aqua calida, ita ut durissimam pultem facias.
deinde in tabellam expandis. cum refrixerit, concidis.
quasi ad dulcia et frigis in oleo optimo. levas,
perfundis mel. piper aspargis et inferes. melius
feceris, si lac pro aqua miseris.


</p></div2>

<div2 type="chapter" n="306"><p>Tripatinam: accipies lac, adversus patinam
aestimabis, temperabis lac cum melle quasi

<pb id="v.3.p.151"/>

ad lactantia, ova quinque ad sextarium mittis, si
ad eminam, ova tria. in lacte dissolvis ita ut unum
corpus facias. in cumana collocas et igni lento coques.
cum duxerit ad se, piper aspargis et inferes.


</p></div2>

<div2 type="chapter" n="307"><p>Ova sfongia ex lacte: ova quattuor,
lactis eminam, olei unciam in se dissolvis ita ut
unum corpus facias in patellam subtilem adicies
olei modicum facies ut bulliat et adicies inpensam
quam conparasti. una parte cum fuerit coctum, in
disco verses, melle perfundis, piper aspargis et
inferes.

<pb id="v.3.p.152"/>



</p></div2>

<div2 type="chapter" n="308"><p>Melca: lac acidum, piper et liquamen,
mel. sale, oleo et coriandro.


</p></div2>

<div2 type="chapter" n="309"><p>Bulbos olei liquamine, aceto. inferes modico
cimino disparso. Aliter: bulbos fundis, aequo
ex aqua coques, deinde oleo frigis. ius sic facies:
timum, puleium, piper, origanum, mel, acetum modicum

<pb id="v.3.p.153"/>

et, si placet, modicum liquamen. piper aspargis
et inferes.


</p></div2>

<div2 type="chapter" n="310"><p>Aliter: bulbos elixas in pultarium pressos,
mittis timum, origanum, mel, acetum, defrictum,
cariotum, liquamen et oleum modicum. piper aspargis
et inferes.


</p></div2>

<div2 type="chapter" n="311"><p><del>Varro siquidem de bulbis dixit ,,in aquam
qui Veneris otium quaerunt", deinde ut legitimis
nuptiis in cena ponuntur, sed et cum nucleis pineis
aut cum erucae sucu et pipere.</del>


</p></div2>

<div2 type="chapter" n="312"><p>Aliter: bulbos frictos oenogaro inferes.

<pb id="v.3.p.154"/>



</p></div2>

<div2 type="chapter" n="313"><p>Fungi farnei: elixi, calidi exiccati oenogaro,
pipere accipiuntur, ita ut piper cum liquamine
teras.


</p></div2>

<div2 type="chapter" n="314"><p>In fungis farneis: piper, caroenum, acetum
et oleum.


</p></div2>

<div2 type="chapter" n="315"><p>Aliter fungi farnei elixi ex sale, oleo,
mero, coriandro conciso inferuntur.


</p></div2>

<div2 type="chapter" n="316"><p>Boletos: fundis. caroenum, fasciculum coriandri
viridis. ubi fervuerit, exempto fasciculo inferes.


</p></div2>

<div2 type="chapter" n="317"><p>Boletos aliter: coliculos eorum liquamine
vel sale asparsos inferunt.


</p></div2>

<div2 type="chapter" n="318"><p>Boletos aliter: tirsos eorum incisos in patellam.
uvam perfundis addito pipere, ligistico, modico
melle, liquamine temperabis. oleum modicum.

<pb id="v.3.p.155"/>



</p></div2>

<div2 type="chapter" n="319"><p>Tubera radis, elixas, sale aspargis, et
surculo infigis, subassas et mittis in caccabum
oleum, liquamen, caroenum, vinum, piper et mel.
cum fervuerit, amolo obligas. tubera exoneras et
inferes.


</p></div2>

<div2 type="chapter" n="320"><p>Aliter tubera: elixas et asparso sale in
surculis affigis et subassas et mittis in caccabum
liquamen, oleum, viride, caroenum, vinum modicum
et piper confractum et mellis modicum et ferveat.
cum fervuerit, amolo obligas et tubera conpungis
ut conbibant illud. exoneras. cum bene sorbuerint
inferes. si volueris, eadem tubera omento porcino
involves et assabis et sic inferes.


</p></div2>

<div2 type="chapter" n="321"><p>Aliter tubera oenogaro: piper, ligisticum,
coriandrum, rutam, liquamen, mel, vinum, oleum
modice. calefacies.


</p></div2>

<div2 type="chapter" n="322"><p>Aliter tubera: piper, mentam, rutam, mel,
oleum, vinum modicum. calefacies et inferes.


</p></div2>

<div2 type="chapter" n="323"><p>Aliter: tubera elixa cum porro, deinde
sale, pipere, coriandro conciso, mero optimo. inferes.


</p></div2>

<div2 type="chapter" n="324"><p>Aliter tubera: piper, ciminum, sili, mentam,

<pb id="v.3.p.156"/>

apium, rutam, mel, acetum vel vinum, salem
vel liquamen et oleum modice.


</p></div2>

<div2 type="chapter" n="325"><p>In colocasio: piper, ciminum, rutam,
mel, liquamen, olei modicum. cum fervuerit, amolo
obligas.


</p></div2>

<div2 type="chapter" n="326"><p>Cocleas <del>lacte pastas</del>: accipies cocleas,
spongizabis, membranam tolles ut possint prodire.
adicies in vas lac et salem uno die, ceteris
diebus lac per se et omni hora mundabis stercus.
cum pasta fuerint, ut non possint se retrahere, ex

<pb id="v.3.p.157"/>

oleo friges, mittes oenogarum. similiter ex pulpa
sapa cibari possunt.


</p></div2>

<div2 type="chapter" n="327"><p>Cocleas sale puro et oleo assabis. Cocleas
assas: lasare, liquamine, pipere, oleo. suffundis.
Cocleas assas: liquamine, pipere, cimino, oleo. suffundis
assidue.


</p></div2>

<div2 type="chapter" n="328"><p>Aliter cocleas: viventes in lac siligineum
infundis. ubi pastae fuerint, coques.


</p></div2>

<div2 type="chapter" n="329"><p>Ova frixa oenogarato: ova elixa liquamine,
oleo, mero vel ex liquamine, pipere, lasare.
In ovis apalis: piper, ligisticum, nucleos infusos,
suffundes mel, acetum, liquamine temperabis.

<pb id="v.3.p.158"/>

Incipit Apici Caeli tetrapus.</p></div2></div1>

<div1 type="book" n="8"><head>VIII.</head>
<div2 type="chapter" n="330"><p>Aper ita conditur: spongizatur et sic
aspargitur ei sal et ciminum frictum et sic manet.
alio die mittitur in furnum. cum coctus fuerit, perfunditur:
<del>condimentum aprunum</del> piper tritum, mel,
liquamen, caroenum et passum.


</p></div2>

<div2 type="chapter" n="331"><p>Aliter in apro: aqua marina cum ramulis
lauri aprum elixas quousque madescat. corium
ei tolles. eum sale, senapi, aceto inferes.


</p></div2>

<div2 type="chapter" n="332"><p>Aliter in apro: teres piper, ligisticum, origanum,
bacas mirti extemparatas, coriandrum, cepas,
suffundes mel, vinum, liquamen, oleum modicum.
calefacies, amolo obligas. aprum in furno
coctum perfundes. hoc et in omne genus carnis
ferinae facies.

<pb id="v.3.p.159"/>



</p></div2>

<div2 type="chapter" n="333"><p>In aprum assum iura ferventia facies sic:
piper, ciminum frictum, api semen, mentam, timum,
satureiam, cneci flores, nucleos tostos vel amigdala
tosta, mel, vinum, liquaminis acetabulum, oleum
modicum.


</p></div2>

<div2 type="chapter" n="334"><p>Aliter in aprum assum iura ferventia: piper
ligisticum, api semen, mentam, timum, nucleos
tostos, vinum, acetum, liquamen et oleum modicum.
cum ius simplex bullierit, tunc triturae globum mittis
et agitas cepa et rutae fasciculo. si volueris
pinguius facere, obliga si vis albo ovorum liquido.
moves paulatim. aspargis piper tritum et inferes.


</p></div2>

<div2 type="chapter" n="335"><p>Ius in aprum elixum: piper, ligisticum,
ciminum, sili, origanum, nucleos, cariotam, senape,
acetum, liquamen et oleum.


</p></div2>

<div2 type="chapter" n="336"><p>Ius frigidum in aprum elixum: piper, careum,
ligisticum, coriandri semen frictum, aneti
semen, api semen, timum, origanum, cepullam, mel,
acetum, senape, liquamen, oleum.

<pb id="v.3.p.160"/>



</p></div2>

<div2 type="chapter" n="337"><p>Aliter ius frigidum in aprum elixum: piper,
ligisticum, ciminum, aneti semen et timum,
origanum, sili modicum, erucae semen plusculum,
suffundes merum, condimenta viridia, modico cepam,
pontica vel amigdala fricta, dactilum, mel,
acetum, merum modicum, coloras defricto, liquamen,
oleum.


</p></div2>

<div2 type="chapter" n="338"><p>Ius aliter in apro: teres piper, ligisticum,
origanum, api semen, lasaris radicem, ciminum, feniculi
semen, rutam, liquamen, vinum, passum. facies
ut ferveat. cum fervuerit, amolo obligas. aprum
intro foras et inferes.


</p></div2>

<div2 type="chapter" n="339"><p>Perna apruna ita inpletur terentina: per
articulum pernae palum mittis ita ut cutem a carne
separes, ut possit condimentum accipere per cornulum
et universa inpleatur. teres piper, bacam
lauri, rutam, si volueris lasar adicies, liquamen optimum,
caroenum et olei viridis guttas.


</p></div2>

<div2 type="chapter" n="340"><p>Cum inpleta fuerit, constringitur illa pars
qua inpleta est ex lino et mittitur in zemam. et
elixatur in aquam marinam cum lauri turionibus et
aneto.

<pb id="v.3.p.161"/>



</p></div2>

<div2 type="chapter" n="341"><p>Ius in cervo: teres piper, ligisticum,
careum, origanum, api semen, lasaris radicem, feniculi
semen, fricabis, suffundes liquamen, vinum,
passum, oleum modicum. cum fervuerit, amolo obligas.
cervum coctum intro foras tanges et inferes.


</p></div2>

<div2 type="chapter" n="342"><p>In platonem similiter et in omne genus
venationis eadem conditura uteris.


</p></div2>

<div2 type="chapter" n="343"><p>Aliter cervum elixabis et subassabis. teres
piper, ligisticum, careum, api semen, suffundes mel,
acetum, liquamen, oleum. calefactum amolo obligas
et carnem perfundes.


</p></div2>

<div2 type="chapter" n="344"><p>Ius in cervo: piper, ligisticum, cepullam,
origanum, nucleos, cariotas, mel, liquamen, senape,
acetum, oleum.


</p></div2>

<div2 type="chapter" n="345"><p>Cervinae conditura: piper, ciminum, condimentum,
<del>petrosilinum</del>, cepam, rutam, mentam,
mel, liquamen, passum, caroenum et oleum modicum.
amolo obligas cum iam bullit.


</p></div2>

<div2 type="chapter" n="346"><p>Iura ferventia in cervo: piper, ligisticum,
petrosilinum, ciminum, suffundes, nucleos tostos

<pb id="v.3.p.162"/>

aut amigdala, mel, acetum, vinum, oleum modicum,
liquamen et agitabis embambam.


</p></div2>

<div2 type="chapter" n="347"><p>In cervinam assam: piper, nardostatium,
folium, api semen, cepam aridam, rutam viridem,
mel, acetum, liquamen, adiectum cariotae, uvam
passam et oleum.


</p></div2>

<div2 type="chapter" n="348"><p>Aliter in cervum assum iura ferventia: piper,
ligisticum, petrosilinum, damascena macerata,
vinum, mel, acetum, liquamen, oleum modicum. agitabis
porro et satureia.


</p></div2>

<div2 type="chapter" n="349"><p>Ius in caprea: piper, ligisticum, careum,
ciminum, petrosilinum, rutae semen, mel, senape,
acetum, liquamen et oleum


</p></div2>

<div2 type="chapter" n="350"><p>Ius in caprea assa: piper, condimentum,
rutam, cepam, mel, liquamen, passum, oleum modicum,
amolum cum iam bullit.


</p></div2>

<div2 type="chapter" n="351"><p>Aliter ius in caprea: piper, condimentum,
<del>petrosilinum</del> origanum modicum, rutam, liquamen,
mel, passum et olei modicum, amolo obligabis.


</p></div2>

<div2 type="chapter" n="352"><p>Ius in ovifero fervens: piper, ligisticum,

<pb id="v.3.p.163"/>

ciminum, mentam siccam, timum, silfi, suffundes
vino, adicies damascena macerata, mel, vinum,
liquamen, acetum, passum ad colorem, oleum, agitabis
fasciculo origani et mentae siccae.


</p></div2>

<div2 type="chapter" n="353"><p>Ius in venationibus omnibus elixis et assis:
piperis scripulos VIII. rutam, ligisticum, api semen,
iuniperum, timum, mentam aridam, scripulos
senos, puleii scripulos III. haec omnia ad levissimum
pulverem rediges et in uno conmisces et teres.
adicies in vasculum, melle quod satis est. et
his uteris cum oxigaro.


</p></div2>

<div2 type="chapter" n="354"><p>Ius frigidum in ovifero: piper, ligisticum,
timum, ciminum frictum, nucleos tostos, mel; acetum,
liquamen et oleum. piper aspargis.


</p></div2>

<div2 type="chapter" n="355"><p>Vitulina fricta: piper, ligisticum, api
semen, ciminum, origanum, cepam siccam, uvam
passam, mel, acetum, vinum, liquamen, oleum, defrictum.


</p></div2>

<div2 type="chapter" n="356"><p>Vitulinam sive bubulam cum porris, sitaneis
<del>vel</del> cepis vel colocasiis, liquamen, piper, lasar
et olei modicum.

<pb id="v.3.p.164"/>



</p></div2>

<div2 type="chapter" n="357"><p>In vitulinam elixam: teres piper, ligisticum,
careum, api semen, suffundes mel, acetum,
liquamen, oleum. calefacies, amolo obligas et carnem
perfundes.


</p></div2>

<div2 type="chapter" n="358"><p>Aliter in vitulina elixa: piper, ligisticum,
feniculi semen, origanum, nucleos, cariotam, mel,
acetum, liquamen, senape et oleo.


</p></div2>

<div2 type="chapter" n="359"><p>Copadia aedina sive agnina: pipere
et liquamine coques, sum faseolis faratariis,
liquamine, pipere, lasare, cum imbracto bucellas
panis et oleo modico.

<pb id="v.3.p.165"/>



</p></div2>

<div2 type="chapter" n="360"><p>Aliter aedinam sive agninam excaldatam:
mittes in caccabum copadia. cepam,
coriandrum minutim succides. teres piper; ligisticum,
ciminum, liquamen, oleum, vinum. coques.
exinanies in patina, amolo obligas.


</p></div2>

<div2 type="chapter" n="361"><p>Aliter aedinam sive agninam excaldatam:
agnina cruda trituram mortari accipere debet, caprina
autem cum coquitur accipit trituram.


</p></div2>

<div2 type="chapter" n="362"><p>Aedum sive agnum assum: <del>aedi
cocturam</del> ubi cum ex liquamine et oleo coxeris,
incisum infundes in pipere, lasare, liquamine, oleo
modico et in craticula assabis. eodem iure continges.
piper aspargis et inferes.


</p></div2>

<div2 type="chapter" n="363"><p>Aliter aedum sive agnum assum: piperis
semunciam, asareos scripulos VI. gingiberis modicum,
petrosilini scripulos VI. lasaris modicum, liquaminis
optimi eminam, olei acetabulum.

<pb id="v.3.p.166"/>



</p></div2>

<div2 type="chapter" n="364"><p>Aedus sive agnus siringianus id
est mammocoetis: exossatur diligenter, a gula,
sic ut uter fiat et intestina ei integra exinaniantur,
ita ut in caput in intestina suffletur et per novissimam
partem stercus exinanibitur. aqua lavantur diligenter.
et sic inplentur admixto liquamine et ob
umores consuitur et mittitur in clibanum. cum coctus
fuerit, perfunditur ius bulliens: lacte piper tritum,
liquamen, caroenum, defrictum modicum, sic

<pb id="v.3.p.167"/>

et oleum et iam bullienti mittis amolum vel certe
mittitur in reticulo vel in sportella, et diligenter
constringitur et bullienti zemae cum modico salis
submittitur. cum bene illic tres undas bullierit, levatur
et denuo bullit cum umore supra scripto.
bulliente conditura perfunditur.


</p></div2>

<div2 type="chapter" n="365"><p>Aliter aedus sive agnus siringianus: lactis
sextarium unum, mellis unc. IV. piperis unc. I. salis
modicum, lasaris modicum. Ius in ipsius: olei acetabulum,
liquaminis acetabulum, mellis acetabulum,

<pb id="v.3.p.168"/>

dactilos tritos VIII. vini boni eminam, amolum modice.


</p></div2>

<div2 type="chapter" n="366"><p>Aedum sive agnum crudum: oleo,
pipere fricabis et asparges foris salem purum multo
cum coriandri semine. in furnum mittis. assatum
inferes.


</p></div2>

<div2 type="chapter" n="367"><p>Aedum sive agnum tarpeianum:
antequam coquatur, ornatus consuitur. piper, rutam,
satureiam, cepam, timum modicum et liquamine.
collues aedum, macerabis in furno aut in patella
quae oleum habeat. cum percoxerit, perfundes in
patella inpensam: teres satureiam, cepam, rutam,
dactilos, vinum, caroenum, oleum. cum bene duxerit
inpensam, in disco pones, piper aspargis et inferes.


</p></div2>

<div2 type="chapter" n="368"><p>Aedum sive agnum particum: mittes

<pb id="v.3.p.169"/>

in furnum. teres piper, rutam, cepam, satureiam,
damascena nucleata, lasaris modicum vivi, liquamen
et vinum. fervens colluitur in disco, ex aceto
sumitur.


</p></div2>

<div2 type="chapter" n="369"><p>Aedum laureum ex lacte: aedum curas,
exossas, interanea eius cum coagulo tolles,
lavas. adicies in mortarium piper, ligisticum, lasaris
radicem, lauri bacas duas, piretri modicum, cerebella
duo vel tria. haec omnia teres, suffundes
liquamen, temperabis ex sale. super trituram colas
lactis sextarios duos, mellis ligulas duas. hac inpensa
intestina reples et super aedum conponis in
giro et omento carta coperies, surclas. in caccabum
vel patellam conpones aedum, adicies liquamen,
oleum, vinum. cum ad mediam cocturam venerit,
teres piper, ligisticum et ius de suo sibi suffundes,

<pb id="v.3.p.170"/>

mittes defrictum modicum, teres, reexinanies in
capsum. cum percoctus fuerit, exoneras, amolo obligas
et inferes.


</p></div2>

<div2 type="chapter" n="370"><p>Agnum simplice: de agno decoriato
facies copadia, lavabis, diligenter mittes in caccabum,
adicies oleum, liquamen, vinum, porrum, coriandrum
cultro concisum. cum bullire coeperit,
cepa ius agitabis et inferes.


</p></div2>

<div2 type="chapter" n="371"><p>Aedum lasaratum: aedi intestinis bene
purgatis inples, piper, liquamen, lasar, oleum et
intra aedum mittes et bene consues et cum aedo
simul coquuntur. et cum decoxerit, adicies in mortarium
rutam, bacam lauri et levato adque exiccato
aedo ipso iure perfundis et sic ponis.

<pb id="v.3.p.171"/>



</p></div2>

<div2 type="chapter" n="372"><p>Porcellum farsilem duobus generibus:
curas, a gutture extenteras, <del>a cervice</del> ornas.
antequam praedures, subaperies auriculam subcaute,
mittes inpensam terentinam in vesicam bubulam,
exin fistulam aviarii rostro vesicae alligabis,
per quam exprimes in aurem quantum ceperit,
postea carta praecludes et infiblabis et praeparabis
aliam inpensam, sic facies: teres piper,
ligisticum, origanum, lasaris radicem modicum, suffundes
liquamen, adicies cerebella cocta, ova cruda,
alicam coctam, ius de suo sibi, si fuerit aucellas,
nucleos, piper integrum, liquamine temperas. inples
porcellum, carta obducas et fiblas. mitte sis in furnum.
cum coctus fuerit, exoneras, perunguis et
inferes.

<pb id="v.3.p.172"/>



</p></div2>

<div2 type="chapter" n="373"><p>Aliter porcellum: salem, ciminum,
lasar, liquaminatum de porcello eicis utriculum ita
ut aliquae pulpae in eo remaneant. teres piper, ligisticum,
origanum, suffundes liquamen, adicies
unum cerebellum, ova dua. misces in se. porcellum
praeduratum inples, fiblabis. in sportella ferventi
ollae summittis. cocto fiblas tolles ut ius ex
ipso manere possit. pipere asparsum inferes.


</p></div2>

<div2 type="chapter" n="374"><p>Porcellum elixum farsilem: de porcello
utriculum eicies, praeduras teres piper, ligisticum,
origanum, suffundes liquamen, cerebella

<pb id="v.3.p.173"/>

cocta quod satis sit, similiter ova dissolves, liquamine
temperabis. farcimina cocta integra praecides,
sed ante porcellum praeduratum liquaminato
lavas, deinde inples, infiblas, in sportella ferventi
ollae summittis. coctum spongizas, sine pipere inferes.


</p></div2>

<div2 type="chapter" n="375"><p>Porcellum assum tractomelinum:
porcellum curatum a gutture extenteras, siccas. teres
piperis unciam, mel, vinum. inpones ut ferveat.
tractam siccatam confringes et partibus caccabo
permisces, agitabis surculo lauri viridis, tam diu
coques, donec levis fiat et inpinguet. hac inpensa
porcellum inples, surclas, obducas carta, in furnum
mittis. exornas et inferes.


</p></div2>

<div2 type="chapter" n="376"><p>Porcellum lacte pastum, elixum,

<pb id="v.3.p.174"/>

calidum iure <del>frigidum</del> crudo apiciano:
adicies in mortarium piper, ligisticum, coriandri
semen, mentam, rutam, fricabis, suffundes liquamen,
adicies mel, vinum et liquamen et porcellum elixum
ferventem, savano mundo siccatum perfundes
et inferes.


</p></div2>

<div2 type="chapter" n="377"><p>Porcellum vitellianum: porcellum
ornas quasi aprum, sale asparges, in furno assas.
adicies in mortarium piper, ligisticum, suffundes
liquamen, vino et passo temperabis. in caccabum
olei pusillum. ferveat. et porcellum assum iure
asparges ita ut sub cute eius recipiat.


</p></div2>

<div2 type="chapter" n="378"><p>Porcellum flaccianum: porcellum
ornas in modum apri, sale asparges et in furnum
mittes. dum coquitur, adicies in mortarium. piper,
ligisticum, careum, api semen, lasaris radicem, rutam
viridem, fricabis, suffundes liquamen, vino et
passo temperabis. in caccabum olei modicum. ferveat,
amolo obligas. porcellum coctum ab ossibus

<pb id="v.3.p.175"/>

tanges &mdash; api semen teres ita ut fiat pulvis &mdash;
aspargis et inferes.


</p></div2>

<div2 type="chapter" n="379"><p>Porcellum laureatum: porcellum exossas,
quasi oenogaratum ornas, praeduras. laurum
viridem in medio frangis satis. in furnum, assas.
et mittes in mortarium piper, ligisticum, careum,
api semen, lasaris radicem, bacas lauri, fricabis,
suffundes liquamen et vino et passo temperabis. adicies
in caccabum olei modicum et ferveat. obligas.
porcellum lauro eximes et ius ab osse tanges et
inferes.


</p></div2>

<div2 type="chapter" n="380"><p>Porcellum frontonianum: exossas,
praeduras, ornas. adicies in caccabum liquamen,
vinum, alligas fasciculum porri, aneti, media coctura
mittes defrictum. coctum lavas et siccum mittes.
piper aspargis et inferes.


</p></div2>

<div2 type="chapter" n="381"><p>Porcellum aeno coctum: porcellum
praeduras, ornas, adicies in caccabum oleum,
liquamen, vinum, aquam, alligas fasciculum porri,
coriandri, media coctura colorabis defricto. adicies
in mortarium piper, ligisticum, careum, origanum,
api semen, lasaris radicem, fricabis, suffundes liquamen,
ius de suo sibi, vino et passo temperabis.

<pb id="v.3.p.176"/>

exinanies in caccabum, facies ut ferveat. cum fervuerit,
amolo obligas. porcellum conpositum in patina
perfundes, piper aspargis et inferes.


</p></div2>

<div2 type="chapter" n="382"><p>Porcellum celsinianum: ornas, infundes
pipere, ruta, cepa, satureia, cucito suco et
ova infundes per auriculam. et ex pipere, liquamine,
vino modico. in acetabulum temperas et sumes.


</p></div2>

<div2 type="chapter" n="383"><p>Porcellum assum: teres piper, rutam,
satureiam, cepam, ovorum coctorum media, liquamen,
vinum, oleum, conditum. bulliat. conditura
porcellum in boletari perfundes et inferes.


</p></div2>

<div2 type="chapter" n="384"><p>Porcellum horreolanum: porcellus
exossatur, per gulam in modum utris. mittitur in
eum pullus esiciatus particulatim concisus, turdi,
ficetulae, isicia de pulpa sua, lucanicae, dactili exossati,

<pb id="v.3.p.177"/>

fabriles bulbi, cocleae exemptae, malvae,
betae, porri, apium, coliculi elixi, coriandrum, piper
integrum, nuclei, ova quindecim superinfunduntur,
liquamen piperatum, uva mittuntur. trica. et consuitur
et praeduratur, in furno assatur. deinde a
dorso scinditur et iure hoc perfunditur: piper teritur,
ruta, liquamen, passum, mel, oleum modicum.
cum bullierit, amolum mittitur.


</p></div2>

<div2 type="chapter" n="385"><p>Ius frigidum in porcellum inelixum
ita facies: teres piper, careum, anetum, origanum
modicum, nucleos pineos, suffundes acetum,
liquamen, cariotum, mel, senape factum, superstillabis
oleum, piper aspargis et inferes.

<pb id="v.3.p.178"/>



</p></div2>

<div2 type="chapter" n="386"><p>Porcellum taricanum sic facies: exossas
porcellum et aptabis sicuti aeno coctum et
ad fumum suspendes, sed perpendas et quantum
appendeas tantum salis. in ollam mittes et elixas
ut coquatur et sic eum in lance efferes salso recente.

<pb id="v.3.p.179"/>



</p></div2>

<div2 type="chapter" n="387"><p>In porcello lactente: piperis unc. I.
vini eminam, olei optimi acetabulum, aceti acetabulum
minus.


</p></div2>

<div2 type="chapter" n="388"><p>Porcellum coriandratum: assas porcellum
diligenter. facies mortarium siccum in quo
teres piper, anetum, origanum, coriandrum viride
admisces, mel, vinum, liquamen, oleum, acetum,
defrictum. haec omnia calefacta perfundes et aspargis
uvam passam, nucleos pineos et cepam concisam
et sic inferes.


</p></div2>

<div2 type="chapter" n="389"><p>Porcellum aeno coctum: porcellum
accipies, ornabis, coques in oleo et liquamine. cum

<pb id="v.3.p.180"/>

coquitur, adicies in mortarium piper, rutam, bacam
lauri, liquamen, passum sive caroenum, vinum vetus,
simul omnia teres, temperas et traicies in patinam
aeneam. mittis eum.


</p></div2>

<div2 type="chapter" n="390"><p>Porcellum eo iure: percoques. cum autem
levas, amolo obligabis et sic in vas transferes et
inferes.


</p></div2>

<div2 type="chapter" n="391"><p>Porcellum timo sparsum: porcellum
lactentem pridie occisum elixas sale et aneto et
in aqua frigida assidue intingis ut candorem habeat.
deinde condimenta viridia timum, puleium modicum,
ova dura, cepam concisam minutatim, ea
omnia superspargis et condis liquaminis emina una,
olei pondo uno, passi pondo uno et sic ministras.


</p></div2>

<div2 type="chapter" n="392"><p>Porcellum oxizomum: porcellum
accuratum ornabis et mittis in iuscellum sic conditum:
adicies in mortarium piperis grana L. mellis
quantum conpetat, cepas siccas III. coriandri
viridis sive sicci modicum, liquaminis eminam, olei

<pb id="v.3.p.181"/>

(??) I. aquae eminam I. simul temperas in caccabulo.
mittis in eo porcellum. dum bullire coeperit, coeperit, cepa
ius agitabis ut spissum fiat. si aliquid minus iuris
facere coeperit, tunc adicies eminam I. aquae. sic
percoques et sic porcellum inferes.


</p></div2>

<div2 type="chapter" n="393"><p>Porcellum lasaratum: teres in mortario
piper, ligisticum, careum, misces ciminum paululum,
lasar vivum, <del>lasaris radicem,</del> suffundis acetum,
addis nucleos pineos, cariotam, mel, acetum,
liquamen, senape factum. oleo omnia temperas et
perfundis.


</p></div2>

<div2 type="chapter" n="394"><p>Porcellum iuscellatum: mittis in
mortarium piper, ligisticum aut anetum, coriandrum,
rutam, bacam lauri, fricabis, suffundis liquamen,
porro passi sive mellis modicum, vinum modicum,
olei aliquantum. cum coxeris, amolo obligabis.


</p></div2>

<div2 type="chapter" n="395"><p>Leporem acidum: in aqua praecoquitur
modice, deinde conponitur in patina coquendus
oleo in furno et cum prope sit coctus ex alio oleo,
pertangito de conditura infra scripta: teres piper,

<pb id="v.3.p.182"/>

satureiam, cepam, rutam, api semen, liquamen, lasar,
vinum et modicum olei. aliquotiens versatur,
in ipsa percoquitur conditura.


</p></div2>

<div2 type="chapter" n="396"><p>Item aliam ad eum inpensam, cum prope
tolli debeat: teres piper, dactilum, lasar, uvam passam,
caroenum, liquamen, oleum. suffundes et cum
bullierit, piper aspargis et inferes.


</p></div2>

<div2 type="chapter" n="397"><p>Leporem farsum: nucleos integros,
amigdala, nuces sive glandes concisas, piperis grana
solida, pulpam de ipso lepore et ovis fractis
obligatur. tegitur omento porcino. in furno. sic
iterum inpensam facies: rutam, piper, satiniam cepam,
satureiam, dactilum, lasar, liquamen, caroenum
vel conditum. diu conbulliat donec spisset et
sic perfunditur. sed lepus in piperato liquamine et
lasare maneat.


</p></div2>

<div2 type="chapter" n="398"><p>Ius album in assum leporem: piper,
ligisticum, ciminum, api semen, ovi duri medium.
trituram colliges et facies globum extra. in caccabulo
coques liquamen, vinum, oleum, acetum, modico

<pb id="v.3.p.183"/>

cepullam concisam, postea globulum condimentum
mittes et agitabis origano vel satureia, si
opus fuerit, amolas.


</p></div2>

<div2 type="chapter" n="399"><p>Aliter leporem: ex sanguine et iocinere
et pulmonibus leporinis minutal: adicies in
caccabum liquamen et oleum, coctura porrum et
coriandrum minutatim concides, <del>iocinera et pulmones</del>
in caccabum mittes. cum cocta fuerint, teres
piper, ciminum, coriandrum, lasaris radicem,
mentam, rutam, puleium, suffundes acetum, adicies
iocinera leporum et sanguinem, teres, mel et de suo
sibi, aceto temperabis, exinanies in caccabum, pulmones
leporum minutatim concisos in eundem caccabum
mittes. facies ut ferveat. cum fervuerit, amolo
obligas, piper aspargis et inferes.


</p></div2>

<div2 type="chapter" n="400"><p>Aliter leporem ex suo iure: leporem
curas, exossas, ornas, mittes in caccabum,
adicies ex oleo liquamen, coctura fasciculum porri,
coriandrum, anetum. dum coquitur, adicies in mortarium
piper, ligisticum, ciminum, coriandri semen,
lasaris radicem, cepam aridam, mentam, rutam, api
semen, fricabis, suffundes liquamen, adicies melius
ius de suo sibi, defricto, aceto temperabis. facies

<pb id="v.3.p.184"/>

ut ferveat, cum fervuerit, amolo obligabis. exornas,
ius perfundis, piper aspargis et inferes.


</p></div2>

<div2 type="chapter" n="401"><p>Leporem passenianum: leporem curas,
exossas, extensum ornas, suspendes ad fumum.
cum coloraverit, facies ut dimidia coctura coquatur.
lavas, asparges salis massam. oenogaro tanges:
adicies in mortarium piper, ligisticum, fricabis,
suffundes liquamen, vinum et liquamine temperabis.
in caccabum, adicies oleum modicum, facies ut ferveat.
cum fervuerit, amolo obligas. leporem assum
a dorso tangis, piper aspargis et inferes.

<pb id="v.3.p.185"/>



</p></div2>

<div2 type="chapter" n="402"><p>Leporem esiciatum: eadem coctura
condies pulpam, nucleos infusos admisces, omento
teges vel carta colliges laminas et surcula


</p></div2>

<div2 type="chapter" n="403"><p>Leporem farsilem: leporem curas,
ornas, quadratum inponis. adicies in mortarium piper,
ligisticum, origanum, suffundes liquamen. adicies iocinera
gallinarum cocta, cerebella cocta, pulpam
concisam, ova cruda tria, liquamine temperabis.

<pb id="v.3.p.186"/>

omento teges et carta et surclas. lento igni subassas.
adicies in mortarium piper, ligisticum, fricabis,
suffundes liquamen, vino et liquamine temperabis.
facies ut ferveat. cum fervuerit, amolo obligas et
leporem subassatum perfundes. piper aspargis et
inferes.


</p></div2>

<div2 type="chapter" n="404"><p>Leporem aliter elixum: ornas, adicies
in lance oleum, liquamen, acetum, passum,
cepam concides et rutam viridem, timum subcultratum
et sic apponis.


</p></div2>

<div2 type="chapter" n="405"><p><del>Leporis conditura</del> teritur piper, ruta, cepulla,
iocur leporis, liquamen, caroenum, passum,
olei modicum, amolum cum bullit.


</p></div2>

<div2 type="chapter" n="406"><p>Leporem sicco sparsum. et hunc praecondies
sicut aedum tarpeianum, antequam coquatur,
ornatus suitur. piper, rutam, satureiam, cepam,
timum modicum, liquamine collues, postea in furno

<pb id="v.3.p.187"/>

coques et inpensam talem circumsparges: piperis
semunciam, rutam, cepam, satureiam, dactilos IV.
uvam passam iustam. caloratum super vatillum. vinum,
oleum, liquamen, caroenum. frequenter tangitur
ut condituram suam omnem tollat. postea ex
pipere siccum in disco. sumitur.


</p></div2>

<div2 type="chapter" n="407"><p>Aliter leporem conditum: coques
ex vino, liquamine, aqua. senape modicum, aneto,
porro cum capillo suo. cum in se coxerit, condies:
piper, satureiam, cepe rotundum, dactilos, damascena
duo, vinum, liquamen, caroenum, olei modicum,
stringatur amolo. modice bulliat. conditura lepus
in patina perfunditur.


</p></div2>

<div2 type="chapter" n="408"><p>Glires. isicio porcino, item pulpis &mdash; ex
omni membro glirium erit &mdash; trito cum pipere,
nucleis, lasare, liquamine farcies glires et sutos in

<pb id="v.3.p.188"/>

tegula positos mittes in furnum, aut farsos in clibano
coques.
Incipit Apici Caeli talassa.</p></div2></div1>

<div1 type="book" n="9"><head>IX.</head>
<div2 type="chapter" n="409"><p>Ius in locusta et cappari :indura cepam
pallachanam concisam et ius: piper, ligisticum,
careum, ciminum, cariotam, mel, acetum, vinum,
liquamen, oleum, defrictum. ocius adicito senape
in elixuris.

<pb id="v.3.p.189"/>



</p></div2>

<div2 type="chapter" n="410"><p>Locustas assas sic facies: aperiuntur
locustae, ut assolet, cum testa sua et infunditur
eis piperatum, coriandratum et sic in craticula assantur.
cum siccaverint, adicies eis in craticula
quotiens siccaverint quousque assantur.


</p></div2>

<div2 type="chapter" n="411"><p>locusta elixa cum ciminato bene inferes:
piper, ligisticum, petrosilinum, mentam siccam, ciminum
plusculum, mel, acetum, liquamen, si voles,
folium et malabatrum addes.


</p></div2>

<div2 type="chapter" n="412"><p>Aliter locusta: isicia de cauda eius
sic facies: folliclum <del>nocivam uvam</del> prius demes
et elixas deinde pulpam, concides, cum liquamine,
pipere et ovis isicia formabis.

<pb id="v.3.p.190"/>



</p></div2>

<div2 type="chapter" n="413"><p>In locusta elixa: piper, ciminum, rutam,
mel, acetum, liquamen et oleum.


</p></div2>

<div2 type="chapter" n="414"><p>Aliter in locusta: piper, ligisticum, ciminum,
mentam, rutam, nucleos, mel, acetum, liquamen
et vinum.


</p></div2>

<div2 type="chapter" n="415"><p>In torpedine: teritur piper, ruta, cepulla
arida, mel, liquamen, passum, vinum modicum,
olei boni guttas. cum bullire coeperit, amolo
obligas.


</p></div2>

<div2 type="chapter" n="416"><p>In torpedine elixa: piper, ligisticum, petrosilinum,
mentam, origanum, ovi medium, mel,
liquamen, passum, vinum, oleum, si voles, addes
senape, acetum, si callicum volueris, uvam passam
addes.


</p></div2>

<div2 type="chapter" n="417"><p>In lolligine in patina: teres piper,
rutam, mel modicum, liquamen, caroenum, olei guttas.
In lolligine farsile: piper, ligisticum,
coriandrum, api semen, ovi vitellum, mel, acetum,
liquamen, vinum et oleum. obligabis.


</p></div2>

<div2 type="chapter" n="418"><p>In sepia farsile: piper, ligisticum, api
semen, careum, mel, liquamen, vinum, condimenta
cortina. calefacies et sic. aperies sepiam et perfundes.

<pb id="v.3.p.191"/>



</p></div2>

<div2 type="chapter" n="419"><p>Sic facies eam sepiam coctam: cerebella
elixa enervata teres cum pipere, cui conmisces
ova cruda quod satis erit, piper integrum, isicia
minuta et sic consumes et in bullientem ollam mittes
ita ut coire inpensa possit.


</p></div2>

<div2 type="chapter" n="420"><p>Sepias elixas ab aheno in frigidam missas
cum pipere, lasare, liquamine, nucleis. ova. et
condies ut voles.


</p></div2>

<div2 type="chapter" n="421"><p>Aliter sepias: piper, ligisticum, ciminum,
coriandrum viride, mentam aridam, ovi vitellum,
mel, liquamen, vinum, acetum et oleum. et ubi
bullierit, amolo obligas.


</p></div2>

<div2 type="chapter" n="422"><p>In polipo: pipere, liquamine, lasare. inferes.


</p></div2>

<div2 type="chapter" n="423"><p>In hostreis: piper, ligisticum, ovi vitellum,
acetum, liquamen, oleum et vinum. si volueris,
et mel addes.


</p></div2>

<div2 type="chapter" n="424"><p>In omne genus conciliorum: piper,
ligisticum, petrosilinum, mentam siccam, ciminum
plusculum, mel, liquamen, si voles, folium et malabatrum.


</p></div2>

<div2 type="chapter" n="425"><p>In echino: accipies pultarium novum,
oleum modicum, liquamen, vinum dulce, piper minutum.
facies ut ferveat, cum fervuerit, in singulos

<pb id="v.3.p.192"/>

echinos mittes, agitabis, ter bulliat. cum coxeris,
piper aspargis et inferes.


</p></div2>

<div2 type="chapter" n="426"><p>Aliter in echino: piper, costum modicum,
mentam siccam, mulsum, liquamine, spicam indicam
et folium.


</p></div2>

<div2 type="chapter" n="427"><p>Aliter in echino: colum mittes, in aqua
calida coques. levas, in patella conpones, addes
folium, piper, mel, liquamen, olei modicum, ova
et sic obligabis, in termospodio coques, piper
aspargis et inferes.


</p></div2>

<div2 type="chapter" n="428"><p>In echino salso: echinum salsum cum
liquamine optimo, caroeno, pipere, temperabis et
appones.


</p></div2>

<div2 type="chapter" n="429"><p>Aliter: echinos salis, liquamen optimum
admisces et quasi recentes omnes putabunt, ita ut
a balneo sumi possint.


</p></div2>

<div2 type="chapter" n="430"><p>In mitulis: liquamen, porrum concisum,
ciminum, passum, satureiam, vinum, mixtum faeics
aquatius et ibi mitulos coques.

<pb id="v.3.p.193"/>



</p></div2>

<div2 type="chapter" n="431"><p>In sardis. sardem farsilem sic facere
oportet: sarda exossatur. attoritur puleium, ciminum.
piperis grana, mentam, nuces, mel. inpletur
et consuitur, involvitur in carta et sic supra vaporem
ignis in operculo conponitur. conditur ex
oleo, caroeno, allece.


</p></div2>

<div2 type="chapter" n="432"><p>Sarda ita fit: coquitur sarda et exossatur.
teritur piper ex ligistico, timo, origano, ruta, cariotam,
melle et in vasculo ovis concisis ornatur
inpensa. vinum modicum, acetum, defrictum et
oleum viride.


</p></div2>

<div2 type="chapter" n="433"><p>Ius in sarda: piper, origanum, cepam,
aceti modicum et oleum.


</p></div2>

<div2 type="chapter" n="434"><p>Ius in sarda: piper, ligisticum, mentam
aridam, cepam, coctum mel, acetum, oleum. perfundes,
asparges ovis duris concisis.


</p></div2>

<div2 type="chapter" n="435"><p>Ius in <del>cordula</del> sarda: piper, ligisticum,
api semen, mentam, rutam, cariotam, mel, acetum,
vinum et oleum.

<pb id="v.3.p.194"/>



</p></div2>

<div2 type="chapter" n="436"><p>Convenit et in sarda ius quod in mugile.


</p></div2>

<div2 type="chapter" n="437"><p>Ius in mugile salso: piper, ligisticum,
ciminum, cepa, ruta, calva, cariota, mel, acetum,
senape et oleum.


</p></div2>

<div2 type="chapter" n="438"><p>Aliter ius in mugile salso: piper, origanum,
eruca, menta, ruta, calva, cariota, mel, oleum,
acetum et senape.


</p></div2>

<div2 type="chapter" n="439"><p>Ius in siluro: in pelamide et in
tinno salsis: piper, ligisticum, ciminum, cepam,
mentam, rutam, calvam, cariotam, mel, acetum, senape,
oleum.


</p></div2>

<div2 type="chapter" n="440"><p>Ius in mullo tarico: piper, rutam, cepam,
dactilum, senape, trito conmisces echino et
oleo et sic perfundes piscem frictum vel assatum.

<pb id="v.3.p.195"/>



</p></div2>

<div2 type="chapter" n="441"><p>Salsum sine salso: iocur coques, teres
et mittes piperatum liquamen aut salem, addes
oleum, iocur leporis aut aedi aut agni aut
pulli et si volueris, in formella piscem formabis.
oleum viride supra adicies.


</p></div2>

<div2 type="chapter" n="442"><p>Aliter vice salsi: ciminum, piper, liquamen
teres et passi modicum vel caroeni et nuces
tritas plurimas misces et simul conteres et salsario
defundes, oleum modice superstillabis et inferes.


</p></div2>

<div2 type="chapter" n="443"><p>Aliter salsum sine salso: ciminum tantum
quantum quinque digitis tollis, piper ad dimidium
eius et uvam, spicam alei purgatam teres, liquamen
superfundes, oleum modice superstillabis.
hoc aegrum stomachum valde reficit et digestionem
facit.


</p></div2>

<div2 type="chapter" n="444"><p>Embractum baianum: hostreas minutas,

<pb id="v.3.p.196"/>

sfondilos, urticas in caccabum mittes, nucleos
tostos concisos, rutam, apium, piper, coriandrum,
ciminum, passum, liquamen, cariotum, oleum.
Incipit Apici Caeli alieus libatus.</p></div2></div1>

<div1 type="book" n="10"><head>X.</head>
<div2 type="chapter" n="445"><p>Ius diabotanon in pisce frixo: piscem
quemlibet curas, salias, friges. friges. teres piper, ciminum,

<pb id="v.3.p.197"/>

coriandri semen, lasaris radicem, origanum,
rutam, fricabis, suffundes acetum, adicies cariotam,
mel, defrictum, oleum, liquamen, temperabis. refundes
in caccabum. facies ut ferveat cum fervuerit,
piscem frictum perfundes, piper aspargis et inferes.


</p></div2>

<div2 type="chapter" n="446"><p>Ius in pisce elixo: piper, ligisticum,
ciminum, cepullam, origanum, nucleos, cariotam, mel,
acetum, liquamen, senape, oleum modice. ius callicum
si velis, uvam passam.


</p></div2>

<div2 type="chapter" n="447"><p>Aliter in pisce elixo: teres piper, ligisticum,
coriandrum viride, satureiam, cepam, ovorum vitella
duo cocta, passum, acetum, oleum et liquamen.


</p></div2>

<div2 type="chapter" n="448"><p>Aliter ius in pisce elixo: piscem curabis
diligenter. mittes in mortarium salem, coriandri semen,
conteres, unde volves eum, adicies in patinam,
coperies, gipsabis, coques in furno. cum coctus
fuerit, tolles. aceto asperrimo aspargis et inferes.


</p></div2>

<div2 type="chapter" n="449"><p>Aliter ius in pisce elixo: cum curaveris
piscem, adicies in sartaginem semen, aquam, anetum
viride et ipsum piscem. cum coctus fuerit,
aspargis aceto et inferes.

<pb id="v.3.p.198"/>



</p></div2>

<div2 type="chapter" n="450"><p>Ius alexandrinum in pisce asso:
piper, cepam siccam, ligisticum, ciminum, origanum,
api semen, pruna damascena enucleata, mustaceum,
liquamen, defrictum, oleum et coques.


</p></div2>

<div2 type="chapter" n="451"><p>Aliter ius alexandrinum in pisce asso: piper,
ligisticum, coriandrum viride, uvam passam enucleatam,
vinum, <del>passum</del> liquamen, oleum et coques.


</p></div2>

<div2 type="chapter" n="452"><p>Aliter ius alexandrinum in pisce asso: piper,
ligisticum, coriandrum viride, cepam, damascena
enucleata, passum, liquamen, acetum, oleum et coques.


</p></div2>

<div2 type="chapter" n="453"><p>Ius in grongo asso: piper, ligisticum,
ciminum frictum, origanum, cepam siccam, ovorum
vitella cocta, vinum, mulsum, acetum, liquamen,
defrictum et coques.


</p></div2>

<div2 type="chapter" n="454"><p>Ius in cornutam: piper, ligisticum, origanum,
cepam, uvam passam enucleatam, vinum,
mel, acetum, liquamen, oleum et coques.

<pb id="v.3.p.199"/>



</p></div2>

<div2 type="chapter" n="455"><p>Ius in mullos assos: piper, ligisticum,
rutam, mel, nucleos, acetum, vinum, liquamen,
oleum modice. calefacies et perfundes.


</p></div2>

<div2 type="chapter" n="456"><p>Aliter ius in mullos assos: rutam, mentam,
coriandrum, feniculum omnia viridia, piper,
ligisticum, mel, liquamen et oleum modice.


</p></div2>

<div2 type="chapter" n="457"><p>Ius in pelamide assa: piper, ligisticum,
origanum, coriandrum viride, cepam, uvam
passam enucleatam, acetum, liquamen, defrictum,
oleum et coques. hoc ius convenit et in elixa. si
vis, et mel addes.


</p></div2>

<div2 type="chapter" n="458"><p>Ius in percam: piper, ligisticum, ciminum
frictum, cepam, pruna damascena enucleata,
vinum, mulsum, acetum, oleum, defrictum et coques.


</p></div2>

<div2 type="chapter" n="459"><p>Ius in pisce rubellione: piper, ligisticum,
careum, serpillum, api semen, cepam siccam,
vinum, passum, acetum, liquamen, oleum.
amolo obligas.


</p></div2>

<div2 type="chapter" n="460"><p>Ius in murena assa: piper, ligisticum,
satureiam, crocomagna, cepam, pruna damascena
enucleata, vinum, mulsum, acetum, liquamen, defrictum,
oleum et coques.

<pb id="v.3.p.200"/>



</p></div2>

<div2 type="chapter" n="461"><p>Aliter ius in murena assa: piper, ligisticum,
pruna damascena, vinum, mulsum, acetum,
liquamen, defrictum, oleum et coques.


</p></div2>

<div2 type="chapter" n="462"><p>Aliter ius in murena assa: piper, ligisticum,
nepetam montanam, coriandri semen, cepam,
nucleos pineos, mel, acetum, liquamen, oleum et
coques.


</p></div2>

<div2 type="chapter" n="463"><p>Aliter ius in murena assa: piper, ligisticum,
anetum, api semen, rus siriacum, cariotam,
mel, acetum, liquamen, oleum, senape, defrictum.


</p></div2>

<div2 type="chapter" n="464"><p>Aliter ius in murena elixa: piper,
ligisticum, careum, api semen, coriandrum, mentam
aridam, nucleos pineos, rutam, mel, acetum,
vinum, liquamen, oleum modice. calefacies et amolo
obligabis.


</p></div2>

<div2 type="chapter" n="465"><p>Aliter ius in murena elixa: piper,
ligisticum, careum, ciminum, nucleos, cariotam, senape,
mel, acetum, liquamen, oleum, defrictum.


</p></div2>

<div2 type="chapter" n="466"><p>Ius in pisce elixo: piper, ligisticum,
petrosilinum, origanum, cepam aridam, mel, acetum,
liquamen, vinum, oleum modice. cum bullierit,
amolo obligas et in lance inferes.

<pb id="v.3.p.201"/>



</p></div2>

<div2 type="chapter" n="467"><p>Ius in lacertos elixos: piper, ligisticum,
ciminum, rutam viridem, cepam, mel, acetum,
liquamen oleum modice. cum bullierit, amolo obligas.


</p></div2>

<div2 type="chapter" n="468"><p>Ius in pisce asso: piper, ligisticum,
timum, coriandrum viride, mel, acetum, liquamen,
vinum, oleum, defrictum. calefacies et agitabis rutae
surculo et obligabis amolo.


</p></div2>

<div2 type="chapter" n="469"><p>Ius in tinno: piper, ciminum, timum,
coriandrum, cepam, uvam passam, acetum, mel,
vinum, liquamen, oleum. calefacies et amolo obligas.


</p></div2>

<div2 type="chapter" n="470"><p>Ius in tinno elixo: piper, ligisticum
timum, condimentum, hortariam, cepam, cariotam,
mel, acetum, liquamen et oleum et senape.


</p></div2>

<div2 type="chapter" n="471"><p>Ius in dentice asso: piper, ligisticum,
coriandrum, mentam, rutam aridam, malum cidonium,
coctum mel, vinum, liquamen, oleum. calefacies
et amolo obligabis.


</p></div2>

<div2 type="chapter" n="472"><p>Ius in dentice elixo: piper, anetum,
ciminum, timum, mentam, rutam viridem, mel, acetum,
liquamen, vinum, oleum modice. calefacies et
amolo obligabis.


</p></div2>

<div2 type="chapter" n="473"><p>Ius in pisce aurata: piper, ligisticum,
careum, origanum, rutae bacam, mentam, mirtae
bacam, ovi vitellum, mel, acetum, oleum, vinum,
liquamen. calefacies et sic uteris.


</p></div2>

<div2 type="chapter" n="474"><p>Ius in pisce aurata assa: piper, coriandrum,
mentam aridam, api semen, cepam, uvam
passam, mel, acetum, vinum, liquamen, oleum.


</p></div2>

<div2 type="chapter" n="475"><p>Ius in scorpione elixo: piper, careum,

<pb id="v.3.p.202"/>

petrosilinum, cariotam, mel, acetum, liquamen,
senape, oleum, defrictum.


</p></div2>

<div2 type="chapter" n="476"><p>In pisce oenogarum: teres piper, rutam,
mel, conmisces passum, liquamen, caroenum
et igni mollissimo calefacies. Aliter in pisce oenogarum:
ut supra facies. cum bullierit, amolo obligabis.


</p></div2>

<div2 type="chapter" n="477"><p>Ius in anguillam: piper, ligisticum,
api semen, anetum, rus siriacum, cariotam, mel,
acetum, liquamen, oleum, senape et defrictum.


</p></div2>

<div2 type="chapter" n="478"><p>Ius in anguillam: piper, ligisticum, rus
siriacum, mentam siccam, rutae bacas, ovorum vitella
cocta, mulsum, acetum, liquamen, oleum. coques.

</p></div2></div1></body></text></TEI.2>
